<html><header><meta charset="utf-8"><title>「我幫唔到佢」<br>周慧敏拒懷孕　懶理倪震絕後</title></header><body><h1>「我幫唔到佢」<br>周慧敏拒懷孕　懶理倪震絕後</h1><p>現年40歲的周慧敏（Vivian）與男友倪震拍拖多年感情穩定，二人早有共識不生小孩，寧願認愛貓周慧豹為兒子。Vivian前晚穿上一襲束腰短裙出席活動，以澄清懷孕傳聞，難道不怕倪家絕後？她說：「咁都冇辦法，我幫唔到佢。」</p><p>周慧敏（Vivian）近日被傳腹部微隆，與男友倪震現身北京，立即傳出她懷孕的傳聞，她前晚在中環四季酒店出席BCBGMAXAZRIA活動，穿上束腰tubedress，刻意展示一條小蠻腰，企圖闢謠。前晚同場還有汪圓圓和曾主演《赤壁》的內地演員宋佳。</p><p>「生仔冇晒私人空間」</p><p>Vivian穿上束腰低胸裝，大賣性感，她否認懷孕傳聞，並說：「我平時鍾意着鬆身衫，舒服啲，大家唔好咁敏感，嗰次俾雜誌影完，中港台啲朋友都SMS我，既恭喜又游說我生BB。」<br> 對於這次食詐糊，Vivian說：「阿Joe（倪震）媽咪話倪匡仲特登用放大鏡睇本雜誌，我𠵱家24吋腰。講開生BB，我同倪震坐低好深思熟慮傾咗幾次，決定唔會生，因為BB一出世，就會冇晒私人空間，唔同養貓，貓可以唔出街，冇健康環境同空間畀BB成長，對佢唔公平。」<br> 記者建議Vivian生BB後可移民，她說：「如果係嘅，之前喺加拿大都諗啦，返咗香港安定咗，覺得維持現狀最好。」那可是百分百肯定不生？Vivian卻說：「如無意外就唔生，但有意外會尊重生命。」Vivian強調有做足安全措施，不過記者稱倪震可進行結紮手術時，她卻顯得尷尬地說：「咁你哋下次自己問佢。」Vivian又表示對男友充滿信心，不擔心他會去滾。</p><p>「或者我哋考慮收養」</p><p>倪震的胞姊都沒生孩子，Vivian又不為倪震生小孩，那倪家豈非絕後？她說：「咁都冇辦法，都幫佢唔到，我都知倪匡鍾意BB，但佢都後生過，都鍾意自由，佢會明白我哋嘅感受同決定。倪匡都有孫周慧豹（周慧敏愛貓），或者我哋考慮收養。」<br> 採訪：梁錦雯<br> 攝影：仇志德</p></body></html>