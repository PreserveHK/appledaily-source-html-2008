<html><header><meta charset="utf-8"><title>中環在線：核數師唔撈聯康多嘢講 - 李華華</title></header><body><h1>中環在線：核數師唔撈聯康多嘢講 - 李華華</h1><p>上市公司更換核數師並唔係新聞，唔少公司隔三、四年就換一換，就算會計師對公司嘅財務報表有保留意見，甚至辭去公司核數師一職，一般都只喺通告上簡單交代就算。噚日華華睇到聯康生物科技（690）更換核數師嘅通告，竟然水蛇春咁長，用幾段嚟解釋更換核數師嘅原因，都算少見。</p><p>已採取積極合理措施</p><p>通告話，陳葉馮會計師事務所辭任集團核數師，原因係「在編製及審核末期業績之過程中，董事會已盡最大努力配合陳葉馮要求，以期盡快完成對末期業績之審核。」既然董事會盡咗最大努力配合，咁應該好順利𠺝！不過，通告話，雙方「未能就陳葉馮就完成對末期業績之審核所要求之額外核數費用，同業績審核時限達成共識。」<br> 聯康生物科技喺今個月1號已停牌，要等搵到新嘅核數師，出咗末期業績先復牌。你急我唔急，想急要加錢，唔加咪搵另一個幫手囉！</p></body></html>