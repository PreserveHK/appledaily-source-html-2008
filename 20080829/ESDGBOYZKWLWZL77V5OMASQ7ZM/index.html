<html><header><meta charset="utf-8"><title>拉闊足球場：核彈頭回巢係好事</title></header><body><h1>拉闊足球場：核彈頭回巢係好事</h1><p>意甲開鑼前，以AC米蘭在轉會市場的動作最耐人尋味，今集主要討論AC米蘭引入舊將舒夫真高，有人認為是瘋狂，但亦有人認為濕水核彈頭回巢始終是好事。</p><p>無難度：情侶復合不復舊觀</p><p>簡直瘋癲！好似一對情人分咗手，就算復合通常都冇以前咁好感情，分得手一定有原因，而佢當年離開AC亦梗有啲嘢。再講，如果佢有料到，去到邊都應該掂，喺車仔唔掂，你認為佢返AC會掂番咩？<br> <br> 無難度貼士<br> 星期六55烏甸尼斯和巴勒莫1:1（6.5倍）<br> 星期六69森多利亞負國際米蘭0:1（6.5倍）<br> 星期日26拜仁慕尼黑勝哈化柏林4:2（40倍）</p><p>Alan：叫得「真高」都唔掂</p><p>我覺得佢返AC一定好，喺車路士就係濕水彈頭，油王都唔知搞乜，搵錢浸住佢，佢返AC就有前途。唔係咁多人可以喺英超立足，呢個「真高」係咁，熱刺嗰個柏夫里約真高，「真高」都係「假高」。<br> <br> Alan貼士<br> 星期日11車路士勝熱刺3:0（9倍）<br> 星期日23新特蘭和曼城2:2（13倍）<br> 星期日25阿士東維拉負利物浦0:2（8倍）</p><p>鐵人：老馬利季初</p><p>AC嘅組班策略真係好古怪，專搵啲老柴返嚟，有冇搞錯！又貴又唔抵，舒夫真高回歸都唔值睇好。不過咁，所謂老馬利季初，季初應該買多啲AC，趁班老兵有體力仲可以，到季中就打得柴。<br> <br> 鐵人貼士<br> 星期六18利華古遜和賀芬咸2:2（12倍）<br> 星期六25米杜士堡勝史篤城3:1（12倍）<br> 星期日25阿士東維拉和利物浦2:2（14倍）</p><p>節目重溫： http://sport.appledaily.com <br> <br> 想參加？即上 http://soccer.atnextcom/jp/soccer <br> <br> 今集至激讀者：Alan<br> 獎品：曼聯練習球衣（鳴謝球迷世界送出）<br> <br> 《拉闊足球場》下次舉行日期：04/09<br> 主題：國際賽大勢</p></body></html>