<html><header><meta charset="utf-8"><title>阿詩爆初戀獻劉浩龍</title></header><body><h1>阿詩爆初戀獻劉浩龍</h1><p>何韻詩、劉浩龍（師兄）、王菀之及藍奕邦，前晚在灣仔會展舉行新城音樂會，當晚他們大唱90年代K歌，其中過氣緋聞情侶阿詩和師兄穿上情侶裝皮褸合唱，表現合拍。當師兄和藍奕邦合唱時，兩人竟大跳辣身舞，互摸對方，當劉浩龍幾乎摸到藍奕邦下體時，他見狀即時彈開。而阿詩唱歌時自爆25歲才初嘗戀愛滋味。</p><p>師兄嗌恐怖</p><p>事後問阿詩初戀對象是否就是師兄？她模稜兩可說：「吓，乜嘢話，你哋話係咪係，益晒佢。」記者再問那人是否師兄？阿詩只表示：「唔講，你哋話係佢就係佢啦。」之後問到師兄時，他表現甚為抗拒說：「唔係嘛，你哋講吓咋？就算佢答係我都話唔係啦，好恐怖。」是否怕現任緋聞女友鄭融呷醋？師兄則扯開話題不願回答。<br> 採訪：胡比<br> 攝影：陳順禎</p></body></html>