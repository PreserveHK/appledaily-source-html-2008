<html><header><meta charset="utf-8"><title>Rain出碟延官司</title></header><body><h1>Rain出碟延官司</h1><p>韓國男歌手Rain去年7月因為夏威夷個唱爛尾，被主辦商Click娛樂公司入稟當地聯邦法院追討賠償，案件會喺11月4號喺夏威夷地方裁判處開庭。將喺10月推出新大碟嘅Rain，因為要忙於宣傳所以打算申請將案件延期。其實之前Rain已經獲首爾中央地方法院判無罪，難怪Rain嘅前東家JYP都話有信心會勝訴。</p></body></html>