<html><header><meta charset="utf-8"><title>中環在線　黃光裕：我唔係優秀總裁 - 李華華</title></header><body><h1>中環在線　黃光裕：我唔係優秀總裁 - 李華華</h1><p>掛得總裁個title，壓力一啲都唔細，公司業務，事無大小都要攬上身，如果喺上市公司度做，交唔到數仲要向股東交代，所以呢份工一啲都唔易做。一向精明能幹嘅國美電器（493）主席黃光裕，喺內地嘅業務搞得有聲有色，但佢竟然好謙咁話：「我不是一個優秀的總裁。」
</p><p>下放權力畀員工</p><p>據《北京商報》報道，黃光裕解釋：「優秀的總裁，是在能力實施的範圍內，明確企業制度，顧及企業安全，然後給予員工一個授權的空間、事業的基礎，調動起他們的激情、靈感，努力工作的狀態，促使他們創下一份個人的事業。」佢家吓仲向住呢個目標努力緊。<br> 不過，國美總裁好似係陳曉唔係黃光裕噃，唔通黃光裕覺得自己唔係一個優秀嘅總裁，所以只係做主席？</p></body></html>