<html><header><meta charset="utf-8"><title>首爾勇「主勝」穩 - 藍鑽石</title></header><body><h1>首爾勇「主勝」穩 - 藍鑽石</h1><p>對韓職不熟悉，身為意大利球迷亦不會對南韓波有好感，如非戰友牽牛放假，藍鑽石打死都不願在此欄出現；但既來之則安之，首選全南天龍、次選FC首爾，望有神來之筆帶挈波迷。<br> 次席的城南一和作客全南天龍，本來，擁有巴西兵杜杜的城南一和值看好，但值得留意該隊近期周旋於韓職、韓足盃及韓聯盃，大概10天左右須出戰4次，任你食多少高麗人蔘都撐不住，單憑此點在這場雙「南」戰捧主隊，應該有斬獲。<br> 就算你沒聽過李克勤的歌，都必定知首爾是南韓首都，首都勁旅FC首爾近期大勇，近7場比賽5勝2和，而雖然孭飛的塞爾維亞射手丹恩奴域近仗入球停產，隊友卻成功接棒，入球停不了，今迎擊光州尚武穩勝。光州尚武真箇甚麼都「冇」，近期冇勝仗之餘幾乎連入球都冇，宜捧「主勝」。<br> 文：藍鑽石</p></body></html>