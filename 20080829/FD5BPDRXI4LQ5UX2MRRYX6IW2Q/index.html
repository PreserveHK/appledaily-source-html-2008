<html><header><meta charset="utf-8"><title>中環在線：積華搵傳媒人入局 - 李華華</title></header><body><h1>中環在線：積華搵傳媒人入局 - 李華華</h1><p>除咗傳媒股，好似唔多聽聞行家出任上市公司董事。噚日，研發醫藥同保健產品嘅積華生物醫藥（2327）委任咗《文匯報》助理總編輯焦惠標做獨立非執行董事，接替辭任嘅薛立財。<br> 焦生今年61歲，喺新聞界做咗40幾年，佢跑港聞，曾經做過記者、港聞編輯、助理總編輯、報章社論作者同埋一國兩制研究中心高級研究主任。家陣佢除咗係《文匯報》助理總編輯，仲出任香港新聞工作者聯會副秘書長同司庫。<br> 焦生喺積華生物嘅獨立非執董任期暫時一年，下個月1號生效，董事酬金每年10萬。酬金算唔算吸引就見仁見智，但積華生物點解搵個傳媒人做非執董，原因先至吸引，有冇人話畀華華聽呢？</p></body></html>