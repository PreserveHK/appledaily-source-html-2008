<html><header><meta charset="utf-8"><title>鄭麗源扮靚睇騷</title></header><body><h1>鄭麗源扮靚睇騷</h1><p>早前曾秘密來港充電嘅韓劇《你來自哪顆星》女主角鄭麗源，前晚扮到靚靚喺首爾欣賞時裝品牌MarcJacobs嘅08年秋冬花生騷，成功謀殺咗記者唔少菲林。當晚現場仲有收視麻麻嘅新劇《伊甸之東》女星韓智慧、過氣天后朴志胤、孔孝珍、李勝基同男子人氣組合BigBang嘅成員G-Dragon同T.O.P，認真星光熠熠。</p></body></html>