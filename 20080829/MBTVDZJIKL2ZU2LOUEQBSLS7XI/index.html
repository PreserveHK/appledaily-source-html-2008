<html><header><meta charset="utf-8"><title>MCJin酒吧rap歌遇挑戰者</title></header><body><h1>MCJin酒吧rap歌遇挑戰者</h1><p>歐陽靖（MCJin）今日會在尖沙嘴一間酒吧舉行「軒尼詩VSOP炫音之樂」音樂會，身為rapper的MCJin以前舉行過多場音樂會，他很享受跟觀眾近距離接觸。</p><p>「我唔會驚」</p><p>MCJin表示以前在酒吧表演時，有不少觀眾只顧猜枚飲酒，他認為用自己的音樂來「同化」他們是一大挑戰，他說：「去酒吧睇騷嘅多數係我嘅fans，但一定有部份人只係去飲吓酒，如果我嘅演出可以吸引到呢部份人，個滿足感真係好大。」<br> MCJin表演時遇過不少挑戰者，他說：「試過好多次有人走埋嚟話要同我battle，我唔會驚唔會尷尬，但我唔想畀呢啲人利用，蝕底嗰個始終係我，因為大家入場都係想睇我演出。」<br> 採訪：李珮洳　攝影：陳順禎<br> 場地提供：M1Bar</p></body></html>