<html><header><meta charset="utf-8"><title>周聰爆家好月圓大結局<br>Sa姨驗DNA出禍</title></header><body><h1>周聰爆家好月圓大結局<br>Sa姨驗DNA出禍</h1><p>溏心風暴之家好月圓鬥戲人辦第五回<br>「你個死女包，信唔信我扑你個頭呀。」周聰在《溏心風暴之家好月圓》中飾演的鍾泛達，經常用這句說話來罵女兒Sa姨（關菊英飾），還邊說邊拿着湯殼扑她的頭，令觀眾發出會心微笑。周聰劇中夾在兩個女兒荷媽（李司棋飾）和Sa姨之間，經常變成磨心，但隨着劇情發展，她們的身世即將揭秘，Sa姨驗DNA更驗出驚人結果！撰文：陳寶明</p><p>周聰雖然一把年紀，但他眉精眼企，還非常好「氣」，因為在無綫劇集《溏心風暴之家好月圓》中，他可隨時動氣發火，周聰日前接受訪問時笑說：「以前我嘅角色全部都係俾人蝦，可能我個樣笨，上半部嘅戲我好勞氣，最難忘有場戲係我怒罵夏雨係陳世美，佢為咗紅姨（米雪飾）而拋棄元配荷媽，所以我好惡咁鬧佢反骨貪心，但一拍完我就失聲，搞咗兩日先好番，可能太激動喇。」</p><p>紅姨害人害己</p><p>談到劇中跟司棋姐和關菊英的父女關係，原來劇集下半部便是兩女身世揭秘，周聰說：「有場戲係講夏雨同米雪補擺喜酒，關菊英同阮兆祥結婚，點知席間有鄉親嚟飲，俾關菊英偷聽到原來李司棋係『攞女』，當年喺鄉下俾人交換錯咗，關菊英咪發癲話要攞番間舖同身家，仲捉我去驗DNA，驗完先發覺佢自己先至唔係我嘅親生女，佢受咗好大打擊。阮兆祥見關菊英係失匙夾萬，咪唔要佢，結果佢一個人搬出去住，好落泊，後來佢醒覺打番電話畀司棋認錯，我哋一家勸佢返屋企，因為我一樣當佢係女。」<br> 周聰續說：「米雪係大反派，佢害人終害己，收場係一個人離開香港，將身家財產送番畀夏雨，最後劇情梗係家好月圓，大家對個結局都會好滿意。」<br> 周聰越講越開心說：「齣劇真係高潮迭起，一鑊又一鑊，雖然拍嘅時候好辛苦，日日拍通宵，好在我仲頂得順，成team人合作性好強，好開心。」周聰還私下做過調查，雖然不少觀眾覺得劇中人不時吵吵罵罵，嫌劇情老套，但越罵就越多人看，所以收視一直高企。</p><p>讚陳法拉用功</p><p>老戲骨周聰眼中覺得最能主持大局的是李司棋，該劇成功她功不可沒，他又封李司棋做聯合國大使，因為她甚有大姐風範，即使教人演出也不慍不火，從不出口責罵，令人心服口服。夏雨就不用多講，他渾身是戲。在新一代演員中，周聰對陳法拉情有獨鍾，大讚她是用功和認真的演員，前途無限。攝影：陳俊強</p><p>搶先爆：嘉美挑逗阿卡　攞女呷醋</p><p>《溏心風暴之家好月圓》今晚播映第22集，一切家庭糾紛暫時平息，今集集中交代Sa姨（關菊英飾）和恩賜（阮兆祥飾）一段姊弟戀以及阿卡（陳豪飾）怎樣迷戀嘉美（徐子珊飾）。劇情講述恩賜和嘉美一同由葡萄牙返港，令Sa姨一臉風騷，為了讓男友恩賜來港後能維持生計，Sa姨遂自行安排他到餅舖工作，遭家人反對。<br> 另一方面，阿卡遇見嘉美，猶如碰上女神一樣。嘉美在外國返港，性格開放，又精於舞藝，表演慾特強，並自薦在阿卡公關公司的纖體活動中做模特兒，獲得讚賞。在慶功宴上，她又用大膽舞姿埋身挑逗阿卡，令男方嗒糖。在場的攞女（楊怡飾）見狀感不是味兒，有點醋意。此外，于素心（鍾嘉欣飾）和凌至信（黃宗澤飾）也開始發展戀情。</p><p>《溏人心聲》<br>最愛劇中金句「錢係我搵返嚟」</p><p>「錢係我搵返嚟，鍾意畀邊個就邊個，你哋唔好理！」令周聰印象最深刻的，是他借錢給Sa姨，但遭孫兒們阻止，為了父女情誼，寧願罵孫兒也要借錢給她。另外，周聰也愛用「死女包！」來罵頂心杉Sa姨。</p><p>自選最愛場面　荷媽安慰父親</p><p>有場戲講述一家人欲在中秋節團圓吃飯，但中途李香琴一個來電，便拆散一家相聚雅興，荷媽好言安慰父親周聰，場面甚感人。</p><p>表現最好演員　演員各自精采</p><p>周聰覺得各有各精采，每個演員都有自己演繹方法，不過最好的主角也要綠葉襯托，正是牡丹雖好，始終也要有綠葉，大家是相輔相成的。</p></body></html>