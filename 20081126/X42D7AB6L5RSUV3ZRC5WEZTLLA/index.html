<html><header><meta charset="utf-8"><title>慧妍姊妹幫口保密婚事</title></header><body><h1>慧妍姊妹幫口保密婚事</h1><p>楊婉儀、王愛倫和袁彩雲等人，昨日出席慧妍雅集在灣仔舉行的慈善拍賣記者會。談到朱玲玲與羅康瑞結婚一事，王愛倫似早知道記者問題，她說：「今朝（昨日）一早已經有人打電話問我，但係我唔知呢件事。平時除咗同慧妍有關嘅事，先會同佢（朱玲玲）通電話，呢排我怕佢好忙，所以我冇打電話畀佢。如果佢真係結婚，我絕對恭喜佢。」王愛倫更不時叮囑身旁、自稱是慧妍雅集義工的男士，留意她有否「講錯嘢」。<br> 再問到王愛倫有否邀請朱玲玲出席周日的羽毛球比賽，她笑說：「我知佢唔喺香港，到時見到咪見囉，我哋仲有邀請其他會員出席。」</p><p>越幫越忙</p><p>未知王愛倫是否自覺「講錯嘢」，當再問朱玲玲是否不在香港時，她煞有介事地說：「唔知道呀，我都係睇周刊先知，聽日睇報紙啦。」同場的楊婉儀和袁彩雲也表示不知道朱玲玲結婚。<br> 採訪、攝影：何慧斯</p></body></html>