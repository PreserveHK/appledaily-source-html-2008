<html><header><meta charset="utf-8"><title>新婚首日復工　肉麻晒命<br>嘉欣自爆拍拖預支家用</title></header><body><h1>新婚首日復工　肉麻晒命<br>嘉欣自爆拍拖預支家用</h1><p>李嘉欣嫁入豪門榮升許家少奶奶才兩天，昨日就以許太身份，戴住婚戒開工搵錢。有傳她因未婚懷孕兩個月，才獲老爺奶奶首肯入門，嘉欣昨日否認有喜，並且繼續晒命晒幸福，先指老爺讚她與亨亨有夫妻相，又爆亨亨早於二人拍拖期間，已開始付家用給她。</p><p>李嘉欣（Michele）大前日（周日）與許晉亨（Julian）結婚，在許家的石澳大宅舉行億元婚禮，正式成為豪門新抱，拍婚紗照時開心至高舉V字勝利手勢。成為人妻才短短兩天，嘉欣昨日就以許太身份復工搵錢，傍晚現身九龍塘與台灣男星張震一起主持「又一城．閃亮．聖誕」亮燈儀式，婚後首個工作花了短短1個多小時，便賺了可觀酬勞。<br> 昨日傍晚約6時，嘉欣與張震由一個巨型禮物盒中走出來，兩人切蛋糕後，又主持全港最高的聖誕樹亮燈儀式，商場企滿三層圍觀的市民，不時有人大叫「Michele」，新婚的嘉欣成為全場焦點，被傳媒包圍採訪，可憐張震備受冷落。</p><p>懶理舊愛<br>稱冇時間安慰大劉</p><p>嘉欣穿上收身Valentino裙，左手無名指戴上結婚戒指，她一聽記者稱呼她許太，顯得甜蜜受落，問她心情如何？她說：「仍然沉醉喺婚禮同新婚嘅浪漫中。」問她婚禮後與亨亨留在家中20小時做了甚麼？她說：「係準備今日嘅活動，啲製作人嚟我屋企幫我化妝。」<br> 新婚許太昨日繼續晒命晒幸福，直認婚禮上多次感動落淚，她說：「我有喊，老公都有喊，誓詞係自己寫嘅，除咗standard，多咗啲相識感受，係自己一個承諾，係一個個人嘅誓詞，Julian都係自己寫，係催淚嘅承諾。」丈夫有否給家用？她說：「佢一向好support，拍拖時都有（畀家用）。」有傳她下月擺三日喜酒，她故弄玄虛說：「傳啫。」但據知她下月五日會在中環設宴招待圈中朋友。<br> 對於昨日有報道指新婚的嘉欣已懷孕兩個月，更指她因未婚大肚，才獲一向不喜歡嘉欣的許家兩老勉強接受這位明星新抱入門，提到老爺奶奶，嘉欣即說：「佢哋話我哋有夫妻相，冇催我哋生BB。」婚禮當日許老太經常被影到面黑皺眉，有指她不喜歡嘉欣，她笑一笑說：「事實已經證明咗啦，我唔需要再答，我哋關係一路都好好。」外傳她懷孕兩個月，她說：「應該唔係啩。」會否努力造人？她說：「計劃中，朋友都有sendSMS畀我，叫我早生貴子。」嘉欣更直指有報道謂她結婚頭四日最易懷孕，不合邏輯，她說：「唔信，唔makesense，時間唔係咁計。」她又否認外間所傳許家有「八大家規」。<br> 提到嘉欣舊愛劉鑾雄（大劉）在她結婚當天出出入入十分贈興，嘉欣說：「我冇咁嘅感覺，世事好多巧合，大家唔好將佢劇情化。」大劉燥火鬧人，似乎放不低他們之間的一段情，嘉欣說：「日日都好多人燥火，啲車、啲玻璃刮花晒，我嘅結婚車都傷晒，都了解佢會嬲。」但她就以「暫時未有時間」為由，謂不會安慰大劉。</p><p>前夫再婚<br>超瓊為父賀壽黑面</p><p>至於許晉亨前外父、賭王何鴻燊多次冷嘲熱諷，更批亨亨會跟嘉欣離婚再結十次八次婚，嘉欣口上謂不會嬲，但語帶雙關地說：「最緊要佢老人家生日快樂，祝佢長命千歲，繼續提供娛樂話題，我自己就唔會答。」她又謂新居曉廬未準備好，未能入住。<br> 此外，昨日87歲生日的賭王何鴻燊，昨晚到二姨太藍瓊纓位於港島區谷柏道的大宅慶祝，女兒何超瓊、超儀與丈夫陳子聰、超蕸與丈夫及兒子猷龍偕太太均有到場。前夫許晉亨日前再婚，超瓊明顯心情麻麻，全程面黑。賭王被問到嘉亨奉子成婚一事時，他說：「唔知道。」<br> 採訪：羅慧敏、顏英儀<br> 攝影：陳志嵐、陳順禎</p><p>話你知：甜心朱古力　愛的印記</p><p>李嘉欣和許晉亨日前成婚，特別訂購了約300多盒日本著名SatiePhotoChocolat朱古力作回禮（圖），花費約10萬，不少好友昨日皆收到此禮物，盒內共有9片方形朱古力，其中6片印有嘉欣和亨亨的結婚相，另外2片印有二人的BB相，正中間的一片和盒內則印上新郎和新娘的英文名縮寫logo，十分精緻。</p></body></html>