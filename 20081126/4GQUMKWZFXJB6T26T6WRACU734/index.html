<html><header><meta charset="utf-8"><title>Soler累結他手跌落台</title></header><body><h1>Soler累結他手跌落台</h1><p>孖仔組合Soler前晚在StarHall舉行最後一場演唱會，入座率只有七成，但沒有影響Soler的心情，Julio和Dino依然落力演唱，而台下觀眾表現熱烈，幾乎全部企起身看騷。不過接近尾聲時，彈結他的小明，不慎差錯腳跌落台，工作人員立即扶他返回台上，小明忍痛演奏，直至完騷後立即被送入急症室，幸好沒有大礙。</p><p>再露要除褲</p><p>事後Dino表示對於小明跌下台有責任，他說：「係因為我叫大家郁吓，所以佢先行前差錯腳。」另外Dino表示唱到為黃家駒而寫的《佢》時因感觸想喊，而Julio則說：「我有喊，一路流眼淚一路唱。」至於頭場Soler媽咪竟呼呼入睡，Julio沒有正面回答說：「我有打畀佢問佢係咪好攰，佢話有啲嘈，不過見到後生仔玩到咁開心媽咪都戥我哋開心。」問到為何不再露多些？Dino笑說：「不如除褲？大家得寸進尺。」<br> 採訪、攝影：駱華齡</p></body></html>