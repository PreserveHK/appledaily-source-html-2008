<html><header><meta charset="utf-8"><title>OL牌集體洗倉　血拼價$29到手</title></header><body><h1>OL牌集體洗倉　血拼價$29到手</h1><p>去慣尖沙嘴血拼的姊妹，指定動作一定是去海港城Bazaar巡遊，每個月都有超筍Sale等大家執平貨。本月尾的勁減壓軸等到頸都長，終於等到今天揭幕，一次過囊括Anteprima、A.T、Cocktail、INDIVI、OZOC等集體式大洗倉，通通減到一折起，全部是OL熱賣牌子。睇完呢個報道，唔好等放工，放Lunch去掃得幾多得幾多啦！<br><br>記者：葉雪芯<br>攝影：陳陶鈞<br>Model：Juliana@MMHK<br>Hair&amp;Makeup：Becky&amp;Meegan</p><p>OZOC黑色波浪長身外套<br> 原價$338<br> 三折$101.4<br> <br> INDIVI紅色RufflesShirt<br> 原價$390<br> 二折$78<br> <br> INDIVI深灰色絨短褲<br> 原價$550<br> 二折$110</p><p>A.T紫色開胸Cardigan<br> 原價$1,595<br> 二折$319<br> <br> INDIVI黑色斜布半截裙<br> 原價$550<br> 二折$110<br> <br> INDIVI白色RufflesShirt<br> 原價$390<br> 二折$78</p><p>OZOC深藍色金線短袖Cardigan<br> 原價$438<br> 三折$131.4<br> <br> OZOC白色長袖上衣<br> 原價$398<br> 三折$119.4<br> <br> OZOC泥黃色長褲<br> 原價$398<br> 二折$79.6</p><p>OZOC啡色西裝短褸<br> 原價$498<br> 二折$99.6<br> <br> OZOC淺啡色闊領背心<br> 原價$290<br> 一折$29<br> <br> OZOC啡色短褲<br> 原價$650<br> 三折$195<br> <br> OZOC灰色麖皮Boots<br> 原價$698<br> 二折$139.6</p><p>INDIVI灰色冷披肩外套<br> 原價$950<br> 二折$190<br> <br> INDIVI黑色長褲<br> 原價$550<br> 二折$110</p><p>最熱搶牌：A.T與OZOC</p><p>最近的Sale多到如滿天繁星，不過有幾多又抵買又大眾化的，數埋真係唔算多。海港城Bazaar一向是OL的入貨熱點，除了減價種類多之外，價錢仲係超低價，難怪一直長踞「血拼榜」首位。本月底壓軸出場，完全開正OL嗰瓣，事關通通都是OL最愛品牌，全部由二折起！首選推介一定是A.T，呢個Cardigan王牌幾乎每個OL家中衣櫃都有番一兩件傍身，原價千零蚊你未必捨得買，減到二折後，二、三百蚊一定買得落手。數到最抵莫過於型格OZOC，款式唔會太斯文，適合鍾意Casual和Colourful打扮的姊妹，減價後價位去到一百幾十，平到$29就買到一件秋冬背心，擺到明要你早去早搶！</p><p>OL必掃高踭鞋</p><p>除了兩大熱賣Brand，仲有少女Young牌Cocktail，衞衣短裙唔使再千千聲找數，二折價益街坊。若然要買返工裝，行政Look首選就有INDIVI，西裝褸和RufflesShirt最平去到二百蚊左右，有心機Mix&amp;Match的分分鐘可以$500搞掂一個Look！至於高度受注目的就有Anteprima，高踭鞋款三折有得傾，計番條數，平時賣過二、三千的HighHeel今勻唔使一千蚊帶得返屋企，仲有企硬價專門店仲賣緊的招牌閃膠珠小手袋都係七折開售。秋冬季貨款全部有齊，一次過大晒冷，呢個Sale的確好有誠意！</p><p>開倉資料</p><p>日期及時間：<br> 11月26日（今日）11am-8pm（只限渣打信用卡及渣打聯營卡用戶）<br> 11月27-29日11am-8pm<br> 11月30日11am-6pm<br> <br> 地址：尖沙嘴廣東道11號世界商業中心3字樓<br> 查詢：21188666</p></body></html>