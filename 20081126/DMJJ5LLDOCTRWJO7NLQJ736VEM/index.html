<html><header><meta charset="utf-8"><title>林峯棄格仔　炮製冰天動地</title></header><body><h1>林峯棄格仔　炮製冰天動地</h1><p>面前，是一件又一件，適合去「冰天動地」的戰衣。奈何，香港天氣實在不爭氣，11月仍然可以短Tee上陣，讓人感到生於下雪地方的可貴。不過，經濟市道唔聽話，累及旅行社都趁要聖誕檔期大舉「海嘯價」，市民們的踏雪戰衣可吸吸新鮮空氣之餘，AigleFW08系列亦有用武之地吧！請留意，下圖中客席模特兒乃「時令小生」林峯是也。<br><br>記者︰吳美美<br>攝影︰梁細權</p><p>林峯︰着格仔＝管家仔</p><p>見報時感覺林峯多以斯文形象出場，恤衫似乎是必備，今次既然與Aigle相遇，就找他Talkaboutfashion。</p><p>記：平時你的形象比較斯文，經常恤衫上場，其實你鍾意着邊類型衫呢？<br> <br> 林：其實自己平時都多着牛仔褲㗎，屋企都有好多條，不過自己都鍾意着恤衫、SmartCasual。不過𠵱家格仔衫就唔敢着住，因為一着出街就俾人叫「管家仔」，要停一停。不過格仔就真係永遠都會興。<br> <br> 記：你自己鍾意去邊度行街買衫？<br> <br> 林：已經好耐無去行街，而自己買衫都好有目的性，有需要先去買，基本上已經預先定咗個行程表，多數都係行銅鑼灣、中環，港島區多。<br> <br> 記：Aigle有咁多產品，你自己最鍾意邊樣？<br> <br> 林：長靴。因為真係幾型，就算唔落雨都可以着，夠Fashion呀嘛！不過真係估唔到𠵱家有咁多隻色，如果要選都會選黑色，因為自己傾向正常顏色，但近來已經有啲轉變會選擇鮮色，例如橙紅色，又唔使怕鮮橙色太過搶。</p><p>（左至右）<br> 白色雪花柄羊毛冷衫$1,880<br> 藍×白色長袖橫間Tee$550<br> 藍色牛仔褲$990<br> 黑色便服鞋$880<br> allfrom（a）<br> <br> 黑色羊毛有帽外套$1,880<br> 灰色藍領長袖Tee$950<br> 藍色牛仔褲$990<br> 黑色便服鞋$880<br> allfrom（a）<br> <br> 啡領格仔羽絨背心$2,750<br> 白色長袖Tee$620<br> 藍色牛仔褲$990<br> 黑色高筒輕便鞋$980<br> allfrom（a）<br> <br> 杏色菱格羽絨褸$1,980<br> 紅×灰格仔恤衫$750<br> 藍色牛仔褲$880<br> 男裝深啡色水靴$980<br> allfrom（a）</p><p>Aigle與法國探險家聯手環保</p><p>單單是推出新系列，未免想得Aigle太無新意，其實他們邀請了擁有25年經驗的法國極地探險家NicolasVanier，合作研製「Aigle．NicolasVanier環保探險家系列」。重點在於利用專門技術與可持續及可再生的資源互相結合，利用有機棉、天然羊毛與可循環再造滌綸製造而成，務求令生產過程中減少對環境污染，是一種很有品的創作態度。</p><p>Aigle×NicloasVanier環保探險家系列</p><p>法牌OXBOW環保物料</p><p>同樣地來自法國，不過今年才首度進駐香港的OXBOW，同樣出品具功能性防寒的戶外裝備。今年就加入了彩染技術及繡花車工，系列中包括滑雪專用的Mountainwear、圖案色彩較Sharp的RidersUnlimited、環保物料製作的Escape及英倫風味強烈的Fusion80s。</p><p>王牌水靴出新色
</p><p>除了新出的環保系列，Aigle王牌產品──水靴今季還出現了波點與拉鏈款，後者更無論有型與易穿度都相當高。當然，淨色之選小記首推橙紅色，襯上全身黑色衫，簡單又撞得型。</p><p>凡於Aigle購物即可以優惠價$100換購限量版環保抓毛圍巾一條（原價$220），數量有限，換完即止。</p><p>（a）Aigle（22658098）<br> 九龍塘又一城L2層9號舖<br> <br> （b）Oxbow（31076027）<br> 沙田新城市廣場一期5樓531舖</p></body></html>