<html><header><meta charset="utf-8"><title>BlogBlog趣：昅實佢！新朗尼 - 蘋果波神</title></header><body><h1>BlogBlog趣：昅實佢！新朗尼 - 蘋果波神</h1><p>諾域治果然大炒「高車」<br>強隊趁假前多發威，獨欠國米<br>英超多支中上型班開始洩氣<br>侯城上到第3，就快39歲嘅箭頭韋達斯又打超聯？<br>燕豪芬玩死格羅寧根，荷甲冠軍非佢莫屬</p><p>最新動態<br> 去到季尾，好多比賽很爛，中型班打風流波，原本韋斯咸亦屬此類，不過領隊古比士利「逆轉勝」，由早前3仗淨吞12蛋，到突然靠18歲的前鋒施亞斯保住飯碗。<br> 韋斯咸一向係英格蘭新星嘅兵工廠；翻查資料，原來名宿東尼葛地（TonyCottee）於1982年、年僅17歲首次替韋斯咸上陣即入波；而甫亮相對布力般已入奠勝球嘅施亞斯年方18歲，上個禮拜六晚再後備上陣對愛華頓，若非完場前單刀射中柱，「韋斯咸朗尼」之名會更響亮。<br> 葛地後，里奧費廸南、祖高爾及廸科爾，韋斯咸代有新星出，可惜前班主「冰島蛋」上屆護級心切，近一兩年簽下一班周薪達4、5萬鎊嘅過氣球星，經常受傷兼無甚佳作，惡性循環遲早債台高築。其實古比士利也是無計可施，才會在近仗放入施亞斯及湯建斯這類𡃁仔，施亞斯上年年尾斷腳，今年1月復出，與「藥煲」艾殊頓在預備組拍雙箭頭，嘩，3月已可在超聯打出名堂，究竟係英超水準低落，定韋咸青訓咁厲害？<br>  http://hk.myblog.yahoo.com/appleballmen/ <br> <br> 蘋果波神<br> 英超波癡有一個心願，5月話你知！</p></body></html>