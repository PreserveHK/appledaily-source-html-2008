<html><header><meta charset="utf-8"><title>勁金的勁歌</title></header><body><h1>勁金的勁歌</h1><p>純經濟零藝術考量，金曲之為「金」，能生財也，歌曲配得上「金曲」兩個字，即是版權持有人幾十年後仲可以用隻歌嚟搵錢，甚至帶挈人搵錢，例子請參考古巨基《勁歌金曲》及其國語版下集《情歌王》。而催谷金曲市場背後的情感因素可以有幾個，或者是新歌不及舊韻啦，或者是人類本性酷愛懷舊，點解舊歌精選碟精極都仲有幾十首吖，就係博總有一隻Hit到你回憶，歌曲不可能首首雋永，但有時為回憶，都足以令人為一棵樹買起一個森林。<br>三角關係新作《勁金歌曲》，是劇團七度公演的前作《20出頭》延伸，在舞台上勾勒港人段段由金曲襯底的黃金歲月，客觀睇冇特別Gimmick，勝在夠親切、實中，故宣傳一出，即刻「尚餘少量門票」。劇團前作有一演再演的陳慧小說改編舞台劇《拾香紀》，及年年開足三十幾場的《快樂無罪》大事回顧系列，處理感性劇目很拿手。記者個人好奇，買飛嗰陣幾多人第一嘢就讀啱個劇名呢？<br><br>記者：劉嘉蕙</p><p>《勁金歌曲》演出資料</p><p>日期：4月11-13日（3:00pm/8:00pm）<br> 地點：香港藝術中心壽臣劇院<br> 查詢：25744968<br> 網址： http://www.trinitytheatre.org </p></body></html>