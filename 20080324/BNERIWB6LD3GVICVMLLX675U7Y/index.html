<html><header><meta charset="utf-8"><title>Freeze怨晒腰遇冷風</title></header><body><h1>Freeze怨晒腰遇冷風</h1><p>性感組合Freeze昨日出席屯門龍鼓灘村國際小型賽車場舉行的「小型賽車名星賽」，穿上T恤露出小蠻腰，不過天氣轉凉，三人不停叫凍，陳樂榣說：「真係嬲呀，本來天氣暖番晒，點知今日又凍番，性感組合真係唔易做，平時要着得性感，又要扮唔凍，又唔敢用寒冰掌取暖。」Freeze已買了大批性感衫迎接夏天，石詠莉說：「喺香港買，已經買落好多，今年落重本，性感衫都唔係咁易搵，買得唔好感覺就會好cheap。」</p><p>揸車冇膽</p><p>甄穎珊和陳樂榣都有車牌，陳樂榣坦言喜歡開快車，甄穎珊就非常細膽，經常以龜速行駛，遭朋友投訴，她說：「我唔敢開得快，我喺公路試過揸揸吓車瞓着，我一度懷疑自己有渴睡症。」<br> 採訪、攝影：楊潔雯</p></body></html>