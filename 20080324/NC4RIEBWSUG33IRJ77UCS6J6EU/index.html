<html><header><meta charset="utf-8"><title>BlogBlog趣：曼聯成功不只靠C朗 - 蘋果波神</title></header><body><h1>BlogBlog趣：曼聯成功不只靠C朗 - 蘋果波神</h1><p>魯爾絕對唔似「老矣」<br> 阿積士飛燕諾專心打附加賽啦<br> 拜仁唔討好，可惜其他德甲強隊更唔似樣<br> 卡斯柏舒米高勿急，有料不愁出處<br> 聖日耳門又大敗泥足深陷</p><p>最新動態</p><p>當看到NBA球隊為爭霸，視老將為瑰寶，以甘詞打動，爭相邀請加盟求增加變招能力；當回想曼聯費Sir上屆找軒歷拿臣助拳客串，最後成功從車仔手上搶回聯賽冠軍，當看見雲格一屆又一屆放走富經驗球員，錦標又再一次在大好形勢下慢慢溜走……<br> 為起新球場，阿仙奴近年孭住巨額負債，雲格縮皮重用年輕人無可厚非，但亦拒給予30歲以上嘅球星一紙長約；可惜去到重要關頭，經驗重於一切，年輕人總是欠一點火喉，C朗雖好，曼聯最重要還是有史高斯及傑斯等大將蓄銳下壓場。踏入第5個年頭，久未替阿仙奴捧盃嘅雲格，還能再單靠悅目足球取悅擁躉嗎？<br> 領先車仔後，阿仙奴換入剛傷癒不擅防守嘅戴亞比，艾廸巴約勁跌watt，尹佩斯未「弗」，換入只是未熟嘅賓特拿，陣中最可穩定軍心嘅基拔圖施華卻連後備也沒份兒；反輸不能單說車仔後備兵厚，隊際運動唔係單靠星多錢多，睇NBA的人都知道馬刺是如何經營一支「小城市大球會」。<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>