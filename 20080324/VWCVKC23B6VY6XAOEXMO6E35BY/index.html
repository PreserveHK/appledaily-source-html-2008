<html><header><meta charset="utf-8"><title>北極試車七之五：午餐鹿肉加冰</title></header><body><h1>北極試車七之五：午餐鹿肉加冰</h1><p>試車地點Kiruna係位於瑞典最北自治區內最大嘅城市，面積就同香港差不多，但人口就只得19,000左右！當地人習慣喺極地生活，外表睇落簡單又細小嘅皮帳棚，入面可以放4至5張可容納約5個人嘅長枱同埋一個大火爐，千祈咪以為入咗去就暖好多，實情係當我離開飯桌幾分鐘，回頭那碟剛滾起嘅鹿肉午餐已經變得「外剛內柔」，一點溫度也沒有！就飲啖水吧，一打開樽蓋，嘩！好似變魔術咁，睇住啲水由樽口結冰結到落樽底，坐喺旁邊嘅團友更唔生性咁倒啲「無味思樂冰」喺我個Lunch度，唔使一分鐘，「思樂冰」同鹿肉變咗肉冰山，午餐？饒了我吧……（待續）<br><br>記者、攝影：梁美甜<br>鳴謝：VolvoCarsHK</p></body></html>