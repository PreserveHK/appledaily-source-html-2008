<html><header><meta charset="utf-8"><title>新年流流滿屋底褲</title></header><body><h1>新年流流滿屋底褲</h1><p>新年流流，中國人講意頭、禁忌亦繁多。尤其年初一，許多傳統家庭均要求齊齊整整、光光鮮鮮，務求以最佳一面示人，宅內更有不洗衫、不拿剪刀等傳統習俗。但「wewe」今年卻被迫「破戒」，網上向眾媽媽慨嘆。<br> 「叫咗印傭今晚唔好洗衫，點知趁我冲凉洗鬼晒，大年初一通屋萬國旗…唉！」Siuchoi看不過眼：「年廿九已講明點做，所以冇通屋萬國旗，你工人耳聾定儍！掛晒喺佢房！等佢年頭衰到年尾!!」suklaic也吩咐工人初二才可洗衫。<br> Lilianegend則歸咎香港房屋設計限制，「唔關迷信/新年文化事，冇地方畀人晾衫，認為人哋嚟拜年，成屋掛晒衫唔多好睇！」hinhinmummy建議最實際，「年卅晚叫工人洗衫，開一晚抽濕機，一早收晒啦！」<br> <br>  http://forum.baby-kingdom.com/viewthread.php?tid=1292642&amp;extra=page%3D2 <br> <br> 《蘋果》網聞請你報料！<br> 大家無論在網上網外發現任何騎呢搞笑的事情，<br> 都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>