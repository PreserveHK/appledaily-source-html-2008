<html><header><meta charset="utf-8"><title>JJ出碟兼寫真</title></header><body><h1>JJ出碟兼寫真</h1><p>賈曉晨（JJ）去年因拍攝無綫節目《美女廚房》及《味分高下》廣為人熟識，知名度大增，工作接踵而來，明日年初三她便到澳門𢱑銀，不過JJ今年感到最幸福是媽媽在港陪她度歲，她日前說：「以前讀書住寄宿學校，冇晒節日觀念同氣氛，大個出嚟做嘢又成日同家人分開。今年媽咪暫時會留喺香港，第一年同我喺香港過年，可以煮飯畀我食。」</p><p>希望有桃花</p><p>JJ去年成績躍進，展望今年更上一層樓，她承諾會學好廣東話，鼠年第一擊計劃推出EP及寫真，她說：「我一直有學唱歌，應該年中會出碟，寫真都計劃同時推出，由於係第一次出寫真，會喼到狀態最好，雖然自己唔算肥，不過上鏡有啲腫，所以即使新年有咁多美食都唔敢食太多。」問到是否想有桃花，她說：「我希望有桃花，但唔希望係愛情桃花，所以好矛盾。」<br> 採訪：卓寶花<br> 攝影：陳俊強<br> 髮型：Jason@XenterJut<br> 服裝提供：Killah<br> 場地提供：aluminium（銅鑼灣）</p></body></html>