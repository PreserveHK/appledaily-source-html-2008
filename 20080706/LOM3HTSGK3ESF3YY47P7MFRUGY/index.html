<html><header><meta charset="utf-8"><title>上戶彩驚喜贈赤西仁</title></header><body><h1>上戶彩驚喜贈赤西仁</h1><p>日本女星上戶彩同尊尼組合KAT-TUN成員赤西仁噚日喺東京新宿一間戲院宣傳佢哋有份配音嘅荷李活電影《極速賽車手》（SpeedRacer）。咁啱赤西仁前日24歲牛一，彩妹喺後台送咗個咖啡杯畀壽星仔，喺台上又獻花同送特製蛋糕，加埋台下1,000名fans齊聲大叫「生日快樂」，令赤西仁好開心。</p></body></html>