<html><header><meta charset="utf-8"><title>廖碧兒眼腫拒提分手</title></header><body><h1>廖碧兒眼腫拒提分手</h1><p>廖碧兒和馬德鐘昨日到尖沙嘴接受新城節目訪問，廖碧兒和陳豪（Moses）拍拖四年終告分手，昨日廖碧兒出現時顯得臉腫腫，被問到是否因為分手報道而喊到眼腫臉腫時，她就否認其事並大呼：「黐線！」<br> 對於被指與陳豪已分手，廖碧兒則避談說：「乜嘢呀！唔知新聞喺邊度嚟，之前都有話我俾公司雪足四年啦。」不過當記者再追問兩人是否還在一起時，她即說：「感情事唔答，不嬲都係緋聞男女關係，報道點寫冇得控制，總之同Moses係好朋友，同佢近排冇見面，只係喺公司做賑災活動見到。」</p><p>陳豪佛偈回應</p><p>廖碧兒強調自己現時以工作為重，至於是否代表陳豪沒有機會，她說：「唔答，以前有諗過24歲結婚、生仔，但𠵱家就要係適當嘅時候，感情需要時間培養，冇得要求對方遷就，感情事自己一直都唔講，唔想影響對方。」<br> 此外，陳豪昨日與李司棋、鍾嘉欣和楊怡到馬來西亞為《溏心風暴》宣傳時，被記者追問與廖碧兒分手一事，陳豪竟大講佛偈說：「菩提本無樹，明鏡亦非台。」然後哈哈大笑起來。<br> 採訪、攝影：駱華齡</p></body></html>