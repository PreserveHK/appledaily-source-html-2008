<html><header><meta charset="utf-8"><title>占基利着女友泳裝</title></header><body><h1>占基利着女友泳裝</h1><p>占基利（JimCarrey）雖然喺近年荷李活喜劇之王地位不保，但為人仍然非常抵死搞笑，好似日前美國國慶日，佢同女友珍妮麥卡菲（JennyMcCarthy）喺屋企附近嘅馬里布沙灘玩，見女友件黑色性感泳衣好正，索性叫珍妮返屋企除低畀佢換，之後仲拖珍妮返去沙灘浪漫散步，認真騎呢。不過佢呢種懶理其他人目光嘅舉動，都真係要向佢寫個服字。</p></body></html>