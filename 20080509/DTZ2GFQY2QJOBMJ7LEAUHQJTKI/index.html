<html><header><meta charset="utf-8"><title>旺友之門<br>牽一發：捧薩軍上盤贏咗去賑災 - 牽牛</title></header><body><h1>旺友之門<br>牽一發：捧薩軍上盤贏咗去賑災 - 牽牛</h1><p>大學時期修讀政治，系主任係來自馬來西亞嘅老人家，他開設嘅「東南亞政治」更是必修科，由於老人家上堂講書風趣幽默，同學間都叫呢堂做「古靈精怪東南亞」。<br> 東南亞各國幾乎集合各種政治體制及意識形態，緬甸嘅軍人強權政治，不為世界主流接受，反政府領袖昂山素姬，更係現代民主女神。早前緬甸遇上大風災，死傷以十萬計，但軍政府仍為面子，選擇性接受他國嘅救援物資，將黎民百姓嘅生命放在一旁，實在令人憤慨。<br> 生活喺香港，托賴未遇上大型天災，三餐一宿總算無憂，正所謂「施比受更有福」，有能力就略盡綿力，捐款畀世界各救援機構；周日小弟誠意推介薩拉戈薩上盤，既然皇馬盃又捧埋，宿敵又贏埋，無謂阻人發達；如果各位信小弟，有幸命中薩拉戈薩，不妨捐多少錢賑災。<br> <br> 讓球：薩拉戈薩（上）<br> <br> 心得：皇馬冇必要阻人發達<br> <br> 近5場往績：輸贏走輸輸<br> <br> 牽牛<br> 施丹退休，頓感失落，期待阿仙奴的法比加斯他朝有此神乎奇技。</p></body></html>