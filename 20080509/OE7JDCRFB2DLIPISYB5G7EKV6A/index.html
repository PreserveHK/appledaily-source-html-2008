<html><header><meta charset="utf-8"><title>Play：筆出色的轉</title></header><body><h1>Play：筆出色的轉</h1><p>古代書生為了展示瀟灑，他們喜歡「轉扇」，再情詩數首，就能轉得美人歸。現代學生則喜歡「轉筆」，這個上堂必學技藝。把筆玩弄於指間，轉動出30多種花式，然後發展成組織，繼而有世界比賽，誰想到這項兒時打發時間的小玩意，卻是把各地學生哥聯繫的另類運動，雕蟲小技亦能發揚光大。<br><br>記者：劉明慧<br>攝影：梁細權</p><p>（左）阿偉<br> 年齡：17歲<br> 轉齡：3年<br> 筆量：約400支<br> 「上網睇人哋轉筆嘅片，自己學同搵資料，慢慢學點樣改裝支筆。」<br> <br> （中）阿傑<br> 年齡：22歲<br> 轉齡：5年<br> 筆量：約20支<br> 「最初見同學轉筆誘發興趣，後來自製網頁想識多啲轉筆愛好者。」<br> <br> （右）小肥<br> 年齡：17歲<br> 轉齡：2年<br> 筆量：約30支<br> 「同學介紹轉筆Forum睇，越睇越有興趣，之後咪跟住學囉。」</p><p>絕招無數</p><p>到這日才發現我慣常轉筆那招名叫「ThumbAround」，已練成超過30種花式的阿傑話：「轉筆的基本轉法有4種，包括最多人轉的「ThumbAround」、另外仲有「FingerPass」、「Sonic」同「Charge」，當中又細分幾十種招式。除此之外，還有進階的「Around」、「Tap」、「Infinity」，而且加上反手轉筆、連續轉三圈，甚至由尾指轉上食指，或再加上其他自創招式，單是轉筆招數就差不多有過百式。」聽得我頭也昏，眼也花啊！<br> <br> Kit-Cat轉筆網教學區示範： http://www.kitcat-tricks.net/penspinning/index.htm </p><p>FingerPassnormal</p><p>Infinity</p><p>Fingerpassreverse</p><p>「你好勁呀！」</p><p>已經把轉筆當成自然反應，見筆就轉，家人沒有怨言更表示支持，還大讚轉筆技術厲害。阿敬話：「家人覺得有錢賺又有得上電視，個仔咁厲害，當然完全無反對，仲會幫手託朋友喺外國買筆返嚟㖭！」</p><p>阿敬<br> 年齡：15歲<br> 轉齡：1年<br> 筆量：5支左右<br> 「小學嗰時見同學轉，已經想學，於是上網睇示範邊睇邊學。」</p><p>改筆賺錢</p><p>轉筆除了要技巧純熟，一支專用筆亦很重要。現時已經有超過400支筆的阿偉話：「轉筆用的筆不能太短，要有一定重量，光滑的筆桿可減少磨擦。唔同嘅筆可以因應長度、重量及平衡組合成最適合自己嘅專用筆，不過轉筆最重要係手感，要啱自己用。」不同牌子的筆如RSVP、Taro、F3000、Comssa等。阿偉更將改筆發展成生意，還自稱做商人，但究竟轉筆用的筆有甚麼特別，現在話過你知。</p><p>轉迷網</p><p>本地Kit-Cat轉筆討論區網主阿傑話由開網到現在入會人數已過千，「開網４年，除咗香港外，世界各地好似美國、日本、台灣、韓國、大陸等地區都有轉筆組織，於剛過去的2月，就由世界8個不同地區轉筆網站一齊搞咗第二屆轉筆比賽。」除了比賽，他們還會拍下轉筆片段上載互聯網，互相分享招式公諸同好。以下其他轉筆網站，大家不妨邊睇邊學。</p><p> http://www.penzone.net/forum/index.php <br> <br>  http://www3.telus.net/troposphere </p></body></html>