<html><header><meta charset="utf-8"><title>祖國阿媽係女人？ - 陳也</title></header><body><h1>祖國阿媽係女人？ - 陳也</h1><p>這個母親節，因為一柄祥雲火炬掀起愛國狂熱，必須要搞清楚幾件事：<br> 一、宣稱我愛祖國媽媽的憤青，是不是縮骨，搵藉口唔請阿媽歎茶食自助餐？<br> 二、祖國是阿媽，咁，閣下老竇係邊位？<br> 三、你這個仔有冇疑問：邊個咁精壯兼咁夠薑，跟祖國阿媽……上床？<br> 四、人人認祖國做阿媽，咁搞法，亂倫的機會幾大？<br> 五、祖國阿媽生咁多，一胎控制生育政策，是不是得啖笑？<br> 六、祖國阿媽比母豬更好生養，面對超生仔女，每個都用四百萬撫養喎，想唔窮都難。這些祖國的孩子，有冇反省過，自己是祖國阿媽的負擔？是中國崛起的絆腳石？是淨識喊口號、食窮娘的食塞米？<br> 七、大家一個祖國阿媽生，憤青們以後罵人，還敢「他媽的」或者「操你娘」嗎？<br> 八、阿媽係女人，祖國這個阿媽橫睇豎睇都唔似，驗DNA性器官和荷爾蒙確認一下，行嗎？</p></body></html>