<html><header><meta charset="utf-8"><title>黃百鳴駁王家衛：戲名非專利</title></header><body><h1>黃百鳴駁王家衛：戲名非專利</h1><p>黃百鳴旗下的東方電影最近籌拍以詠春大師葉問做藍本的電影《一代宗師．葉問》，由甄子丹和熊黛林主演，而與導演王家衛02年宣佈開拍的《一代宗師》鬧雙胞，對於戲名被搶飲頭啖湯，王家衛的澤東電影公司前日狂轟對方行為低劣。</p><p>稱良性競爭</p><p>對王家衛的指摘，黃百鳴昨日在電話中反駁：「兩套戲鬧雙胞，為咗呢件事舊年10月張同祖、葉準（葉問長子）、澤東代表同東方電影代表一齊開過會，葉家後人都授權大家一齊開戲，係良性競爭，會議上面澤東都冇提過套戲改咗乜嘢名。」被指抄襲戲名，黃百鳴說：「『一代宗師』呢個係形容詞，可以用嚟形容好多德高望重嘅人，唔係佢（指澤東）嘅註冊商標。」<br> 採訪：比華利</p></body></html>