<html><header><meta charset="utf-8"><title>烈火速報：FZ1公路兇獸</title></header><body><h1>烈火速報：FZ1公路兇獸</h1><p>擁有R1心臟，FZ1一樣野性難馴。新車改動不大，不過好嘢唔使成日改，見到嗰個極富肌肉感嘅油缸，就算我唔鍾意同性，一樣想即刻爬上去向前衝。雖然08年車只有新色新側鏡，但心思思想換車嘅車迷，已經有藉口落訂。<br>擁有143匹最大馬力，天生兇獸，除非你唔使點行鬧市停燈位，否則呢架車絕對唔適合代步。不過FZ1卻仍然有平易近人一面，除因為佢有細細塊風擋叫做擋到兩滴風外，仲備有大架一個，飆飛之餘停低落地都好穩陣。</p><p>FZ1/Fazer</p><p>引擎：998c.c.四衝程水冷DOHC<br> 馬力：143ps/10,000rpm<br> 扭力：10.8kgm/7,500rpm<br> 傳動：六前速濕式多片離合器</p></body></html>