<html><header><meta charset="utf-8"><title>隔牆有耳：華叔成「遊行吸金王」 - 李八方</title></header><body><h1>隔牆有耳：華叔成「遊行吸金王」 - 李八方</h1><p>仲有成三個幾禮拜先至係農曆新年，但噚日爭取2012雙普選大遊行就出現爭攞揮春嘅場面。市民爭攞嘅唔係一般「心想事成」、「財色兼收」之類嘅揮春，而係由華叔揮毫、印刷而成嘅「民主萬歲」、「普選快來」揮春。雖然上面已經印咗華叔嘅簽名，但好多市民攞完揮春，仲要特登排隊再攞埋華叔嘅親筆簽名。<br> 華叔坐喺路邊嘅民主黨檔攤，好耐心咁為市民一一簽名同握手；唔少市民知道華叔腰骨有毛病，好熱情咁叫華叔保重身體。單仲偕喺隔籬呼籲市民「隨緣樂助」，八方親眼目擊，有市民毫不猶豫咁將張500蚊大牛放入捐錢箱，個箱仲好快爆滿，有唔少係紅衫魚。華叔當選「遊行吸金王」，絕對實至名歸。</p></body></html>