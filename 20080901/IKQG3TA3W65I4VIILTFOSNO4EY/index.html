<html><header><meta charset="utf-8"><title>率先睇<br>colette×GAP限量作</title></header><body><h1>率先睇<br>colette×GAP限量作</h1><p>星期六，真係好想去NewYork！因為9月6日的colette×GAP游擊店終於開張。話明係Paris×NYC，兩位主人家各自發功，請來兩地藝術家交叉作業推出限量Tee，每件都是一位法國加一位美國Artist的Collaboration，諸如Mr.A的法籍巴打Andre×今年同Vans交叉過的美國塗鴉人Neckface。</p><p>點止咁嘢少，colette仲搵嚟一班潮界猛人為GAP的經典單品製作特別版，每隔一周推出一項。例如Andre為GAP亁濕褸添多個簽名式Mr.A，以GAP灰色針織布製作的Repetto簽名式BB鞋和AlexisMabille蝴蝶結袋，Moncler棄令面改以灰絨面製作的羽絨褸等等，合作單位仲包括牆紙系、甲油系、香氛系等等N咁多個，總之每件都令你想攬返屋企。死啦，話就話開舖一個月啫，最怕一個星期已經被各路時裝英雄掃到斷貨，咁點算？（Chris）</p><p>時間：08年9月6日至10月5日<br> 地址：54th&amp;5thAvenue,NYC<br> 網址： http://www.colettexgap.com </p></body></html>