<html><header><meta charset="utf-8"><title>衫字經：三嚿水起錶　包潮！</title></header><body><h1>衫字經：三嚿水起錶　包潮！</h1><p>醒神喇！醒神喇！又到9月1日學生哥返學大日子。新校服、新鞋、新書、新文具，唔爭在買埋用咗成年嘅新書包。橫掂用成個學年，梗係想揀個潮啲嘅，問阿媽，佢實話貴㗎。不過大家都係後生仔女，我明喎。平有平買，貴有貴買，幫你分晒價錢，總之個個係潮牌，望吓荷包有幾多budget，睇餸食飯啦！<br><br>記者：葉雪芯<br>攝影：陳陶鈞<br>Model：Felip@modelmanagement<br>Hair&amp;Makeup：Doll</p><p>MCBOY紅色帆布背囊$299（m）<br> <br> Amazing黃色字款Cap$280（d）<br> <br> Amazing白色LogoTee$280（d）</p><p>Eastpak×Seen×Seak藍色Graffiti星際圖案背囊$790（a）<br> <br> Amazing白色PhotoPrintTee$280（d）<br> <br> Amazing紅色LogoCap$320（d）</p><p>Subcrew金色漆皮背囊$650（s）<br> <br> Subcrew螢光綠波浪PatternTee$320（d）</p><p>BURTON黑色子彈形背囊$3,680（d）<br> <br> Subcrew螢光綠波浪PatternTee$320（d）</p><p>$1,000樓上<br>子彈BURTON最潮</p><p>如果有budget，不妨可以買貴少少，尤其經典牌子無論款式定係質素都好有保證。日本潮牌方面大可以揀藤原浩力撐的原宿BURTON，子彈形背囊由上年夏季biker熱興到今季都仲有大把潮人日日在原宿專門店大排長龍等住買。雖然價錢貴，且袋身略嫌重，不過勝在返學去街兩用都得。另外TOUGH今季力推的boylish格調軍味十足書包亦諗得過，袋身輕巧，格數多夠實用，尼龍主料表層再噴上防水物料，落大雨都不會淋濕筆記。講到hititems唔可以漏咗出道30年至今仍被稱為書包背囊「不死鳥」的Gregorydaypack，貴為行山用品品牌，耐用程度完全唔使懷疑，近年被biker熱炒番起個勢，成為不少潮男心目中的dreambackpack，今季就主打返璞歸真的classic款。</p><p>$800有找<br>本地潮牌搶韁</p><p>中價款式的背囊書包中，較搶眼的有李璨琛主理本地牌Subcrew，新系列上架先來兩款浮誇背囊，設計上只係簡單一個Subcrewlogo，反而是用料上以金色和黑色閃亮漆皮作袋款物料，據知這款背包一上場已成為Subcrew人氣度極高的項目。中價貨可選擇今季搞作多多的Eastpak，先與RafSimons合作，再搵來街頭勁人、hiphop界超級artistSeen和德國NewSchoolHipHop前輩Seak所設計的兩款graffiti星際圖案背囊，全球限量2,500個，極罕！價錢再低啲，可考慮今期話題日牌Operations，袋款簡單，除了帆布料還有防水風褸面和秋冬絨布面。</p><p>$400樓下<br>簡約款彩到爆</p><p>Budget有限，一樣有得揀。本地自家設計MCBOY款式有啲似老牌Jansport，帆布面加皮底，豬鼻logo算係佢哋嘅標記，最重要係多色，紅黑藍綠黃……買多個襯衫都唔肉痛。仲有美牌Everlast迷彩款背囊，雖然是塑膠料耐用程度差少少，不過三字頭價位，收貨啦！</p><p>Shoplist:</p><p>a.A+AD（25738748）<br> 銅鑼灣景隆街6號渣菲大廈2樓<br> <br> b.Bauhaus（28826036）<br> 銅鑼灣啓超道8號地下<br> <br> d.Dream（21111176）<br> 旺角潮流特區地庫B29<br> <br> o.TheOverlander（21171810）<br> 旺角彌敦道610號荷李活商業中心1212-1223室<br> <br> s.sight（27714441）<br> 旺角潮流特區地庫B14-15<br> <br> m.MCBOY（93210493）<br> 銅鑼灣銀座商場50號舖</p></body></html>