<html><header><meta charset="utf-8"><title>炒股賺大錢　鮑參犒親人<br>關心妍：過年冇咗我唔得</title></header><body><h1>炒股賺大錢　鮑參犒親人<br>關心妍：過年冇咗我唔得</h1><p>豬年不少人於股市樓市獲利，故過年時大家都豪爽地與家中老幼到酒家吃團年飯，毋須在家中做得一頭煙。同樣過肥年的關心妍（Jade），新年前也買了不少參茸海味，做足功夫親自下廚煮餐好餸與家人溫馨過年，雖然步驟繁複，阿Jade仍樂在其中。
</p><p>踏入鼠年多天，但新年氣氛還未散，關心妍每年都肩負辦年貨的重任，煮完團年飯又要忙開年飯，早前Jade便親到上環買參茸海味，不要以為Jade年紀尚輕，其實她挑選參茸海味經驗豐富，眨眼間便挑滿了一車魚翅、鮑魚、蠔豉、髮菜、海參及冬蟲草。</p><p>無意做私房菜</p><p>Jade對中菜烹飪有濃厚興趣，從小就入廚跟婆婆學煮飯，每逢團年飯及開年飯都由她擔任重要角色，她說：「過年前我一定會喺廚房度一腳踢，冇咗我唔得㗎，事前我會浸定魚翅、海參同蠔豉，但係鮑魚就複雜啲，要由姨媽負責。」雖然準備功夫繁複，Jade覺得能夠與家人團聚享受美食兼獲讚賞，所有辛勞都是值得的。<br> 閒時Jade會自創菜式讓媽咪及男友品嚐評分，她笑說：「我要佢哋講真話，畀中肯意見我。」她曾考慮出食譜，但得知又要寫又要煮，編寫需時，便押後計劃。問到會否開設私房菜？她說：「諗吓好，開餐廳好辛苦，𠵱家畀家人同好朋友品嚐就好滿足。」</p><p>今年全力搏殺</p><p>去年Jade於股市獲利甚豐，但幕前曝光減少，她表示絕不是只顧賺錢，而且不停錄歌、學跳舞及學唱歌，她說：「以前唱歌係有技巧，𠵱家領會到唱歌要同講古仔一樣去感動大家，今年目標係有首金曲，有首代表作。」年中將分別推出廣東及國語大碟，年底再開個人演唱會，她表明今年再踏入搏殺階段，更秘密苦練舞功為觀眾帶來驚喜。<br> 至於感情生活，Jade承認與男性朋友約會是正常事，同樣有助唱歌時情感演繹，但經過之前拍拖經驗，她坦言再拍拖都不會公開，因為輿論壓力對兩人相處有一定影響，她只希望大家默默祝福便夠。<br> 採訪、攝影：馬建華<br> 髮型：AbbyofHair<br> 服裝：JillStarmt<br> 場地：安記海味有限公司</p></body></html>