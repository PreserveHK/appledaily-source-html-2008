<html><header><meta charset="utf-8"><title>Converse百周年　超限量三星出擊</title></header><body><h1>Converse百周年　超限量三星出擊</h1><p>Converse為慶祝100周年，講到明08年會陸續出夠100對波鞋，新一浪日版Product走勢都算犀利，在2月22日會一炮推出十幾款波鞋，當中除了有三對全港限量24對復刻版籃球鞋之外，仲有港女期待已久的AllStarWedge船踭波鞋。三對復刻版更甚有來頭，愛好Converse的Collectors必儲，有幾巴閉？即睇！<br><br>記者：陳諾堯<br>攝影：梁細權&#13;</p><p>TheBlackFives每款得八對</p><p>今次為慶祝ConverseCentury而推出的TheBlackFives系列，所紀念的是RenaissanceBigFive的五位黑人籃球員，他們當時是穿着Converse來打波的，更是NBA成立之前的第一隊職業球隊。Converse為了紀念他們，創製出Rens1923AllStar、AllStarRevolution和ProLeather1976，這三款復刻版每款只有八對，仲跟一個比對鞋更靚的木鞋盒，值得收藏！</p><p>一星<br>23年版AllStar</p><p>Rens1923AllStar是仿照1923年的Converse籃球鞋而復刻的，就連鞋背的膠Logo都是黑膠"ChuckTaylor"，並非一般白膠的"AllStar"。</p><p>二星<br>AllStar革命</p><p>AllStarRevolution深啡色皮高筒撬頭波鞋，講懷舊味道，這對啡啡黃黃反而最「老套」，計我話係收藏家之選。$2,399（e）</p><p>AllStarRevolution鞋背位置有"AllStarRevolution"的標誌。</p><p>三星<br>76年ProLeather</p><p>ProLeather1976綠皮高筒波鞋，睇落Fashion味重過運動味，着來打波就免喇，襯衫就唔錯。$2,199（e）</p><p>ProLeather1976鞋背位置有ConverseCentury08的Logo。</p><p>Century女裝WedgeHi爭議勁
</p><p>日版Century的女裝WedgeHi終於在2月22日開始在港有售，唔使淨係睇日本雜誌望梅止渴咁慘！講真呢對AllStarWedgeHi除了最啱想更顯修長嘅女士，而鍾意潮同Stylish嘅人都啱玩，但係原來唔係咁多人可以接受到Converse出有踭波鞋，有人仲話咁樣出法九唔搭八。</p><p>港人點睇？</p><p>Zurich：「我一向都着Converse，知道以前啲籃球員都係着Converse打波。但今次呢三對復刻版我唔撐，覺得女仔唔會Buy呢啲款，反而女裝漆皮有踭嗰對Century我鍾意。」</p><p>Wan：「我覺得女裝Wedge不倫不類，一向Converse都係走Casual路線，有踭變得好唔襯！嗰三對復刻版就幾好，好有Vintage感覺。」</p><p>Grace：「鍾意AllStarWedge，覺得好特別，通常平時着開低筒，所以着吓有踭都好！」</p><p>Michael：「我平時都有打開波，又有買Converse，但今次呢個系列唔會考慮，顏色太沉！」</p><p>阿吉：「我覺得女仔應該買對Wedge着吓，個Style夠日本。唔撐限量版，如果係Collectors可能會買，但$2,000可以有好多其他Choices，唔使買佢哋。」</p><p>Purple：「我𠵱家淨係買Nike同adidas，覺得Converse款來來去去都係咁。一向Sporty嘅款，做咩加個踭畀佢啫，有啲九唔搭八！嗰三對限量版儲開Converse嘅人應該會撐。」
</p><p>查詢</p><p>（a）ConverseConceptShop（27551966）<br> 九龍灣德福廣場1期F24號舖<br> <br> （b）ConverseOnly（23548344）<br> 將軍澳東港城199H號舖<br> <br> （c）Eden（28908815）<br> 銅鑼灣記利佐治街2號銅鑼灣地帶137-9室<br> <br> （d）i.t.（25040025）<br> 銅鑼灣加寧街6-10號舖地下<br> <br> （e）JUICEStore（28810173）<br> 銅鑼灣百德新街53號海德大廈2樓A室<br> <br> （f）T-Browse（27934381）<br> 旺角朗豪坊708舖</p></body></html>