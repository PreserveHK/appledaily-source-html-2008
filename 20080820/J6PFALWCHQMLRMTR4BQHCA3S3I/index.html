<html><header><meta charset="utf-8"><title>姬絲汀娜切除雙乳抗癌</title></header><body><h1>姬絲汀娜切除雙乳抗癌</h1><p>曾演出《火星人玩轉地球》（MarsAttacks！）嘅荷李活女星姬絲汀娜艾普姬（ChristinaApplegate），本月初透過經理人證實步其母後塵、患上乳癌嘅消息，猶幸佢經過切除兩邊乳房手術後，已經成功抗癌，日前佢仲喺電視節目上親口宣佈呢個喜訊，相信同佢合作過《老友記》（Friends）嘅好友珍妮花雅麗絲頓（JenniferAniston）都會戥佢開心。</p></body></html>