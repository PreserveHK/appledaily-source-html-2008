<html><header><meta charset="utf-8"><title>中環在線：彤叔名利雙失 - 李華華</title></header><body><h1>中環在線：彤叔名利雙失 - 李華華</h1><p>彤叔鄭裕彤呢排都算運滯，首先畀前政府高官梁展文單嘢拖累，新世界發展（017）大跌，之後揸住嘅蒙能（276）又俾人洗倉，要搵掌櫃撐股價。連佢私人企業周大福持有1%嘅大唐潼金（8299），禮拜一亦急挫23%。個市唔掂股價跌唔緊要，但出埋啲不明股價跌因嘅聲明，但又疑似犯駁先至𤓓嘛！<br> 話說彤叔上個月初以1566萬銀，認購5800萬股大唐潼金。今個禮拜一呢隻股大跌，港交所喺黃昏5點25分刊出佢哋份通告，話不明股價跌因，奇就奇在大唐潼金禮拜二嘅通告，話禮拜一傍晚接到大股東李盛良通知，減持公司3億股。傍晚係指幾多點，唔知5點25分算唔算傍晚呢？</p><p>彤叔所持公司股價表現</p><p>大唐潼金（8299）　今周累跌：21.9%<br> 蒙古能源（276）　今周累跌：14.4%<br> 新世界百貨（825）　今周累跌：9.1%<br> 新世界發展（017）　今周累跌：8.5%<br> 國際娛樂（8118）　今周累跌：8.2%<br> 新世界中國（917）　今周累跌：2.6%<br> 大福證券（665）　今周累跌：2.3%<br> <br> 資料來源：彭博資訊</p></body></html>