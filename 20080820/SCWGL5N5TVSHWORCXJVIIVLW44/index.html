<html><header><meta charset="utf-8"><title>衫字經：日版照減Vans冧到$79</title></header><body><h1>衫字經：日版照減Vans冧到$79</h1><p>源自美國加州南部的Vans，原本只屬板仔SkaterBoys的鞋履，近呢十年卻變得普及化，唔係淨係玩滑水滑板嘅人着，Vans亦是Urban同PunkStyles嘅象徵，更由Niche鞋履，變身成為潮流StreetWear。記得我擁有的第一對Vans是SlipOn款式，當時喺美國買佢返嚟，仲未有太多人着，貪佢易穿又別具一格。今日瓊華HCPlus將旗下Vans開倉，秋冬新款有、日版又有、長青款都有，睇定心水鞋款再落場掃貨先！<br><br>記者：陳諾堯<br>攝影：伍慶泉<br>Model：Luke.L@Starzpeople<br>Wardore：美華氏（28026886）</p><p>日版ChukkaBoot有得減</p><p>開倉除咗出名價錢平之外，仲會有一啲絕密特別筍嘢益Fans。踏入秋冬，又係開始着Boots嘅好時候，今年的新貨V49S麖皮高筒ChukkaBoot，開倉價只售$240！日版Vans比較矜貴係人都知，今次店主更準備咗一批最新而從未公開發售的日版V49S，一款六色俾大家揀，價錢減至約四四折，手快有手慢無呀！</p><p>全新秋冬尚未公開發售款式：（由上至下）<br> <br> 日版V49S啡色麖皮高筒ChukkaBoot<br> 原價：$539<br> 開倉價：$240<br> <br> 日版V49S粉藍色麖皮高筒ChukkaBoot<br> 原價：$539<br> 開倉價：$240<br> <br> 日版V49S墨綠色麖皮高筒ChukkaBoot<br> 原價：$539<br> 開倉價：$240<br> <br> 日版V49S米色麖皮高筒ChukkaBoot<br> 原價：$539<br> 開倉價：$240</p><p>$79蚊有對SlipOn</p><p>着過Vans嘅人，都知道佢係Sneakers之霸，買得一對就會有癮買第二對，皆因用料舒適軟熟，款式易襯之餘，OldSkool得嚟仲好似着極都唔Out咁！平日我唔減價買佢都覺得抵，今次HCPlus仲拎咗多個款式出嚟，以$79蚊超抵價發售，當中的SlipOn款式，更是大部份人買慣買熟。</p><p>低至二三折</p><p>我同身邊嘅朋友，一致都認為最抵買嘅就係Camel色麖皮的V3001鞋款，一減就低到二三折，着落又舒服又保護。男仔夏天襯短褲幾型，因為鞋款睇落比較Chunky，冬天襯Baggy長褲款又得，$140蚊都算係平霸！<br> 除此之外，最近翻興帆船鞋款，咁WallabeeLX就一定走唔甩。一款多色，通常都係兩隻Contrast大嘅顏色互撞，例如鞋面黑色、內櫳就用螢光粉紅等，加上麖皮質料，買定秋冬着都得。</p><p>長爆款照減</p><p>近年最多人着嘅Vans鞋款，非SK8-Hi同Era莫屬。夏天着SK8-Hi似乎太焗太熱，相反V47質料就比較薄身，款式又同SK8-Hi相差無幾，夏天着上身夠晒通爽。至於Era襯短打就一流，你睇少爺占親身示範就知有幾掂！不過嚟緊嘅秋天，買番對SK8-Hi又可以出動喇！</p><p>開倉日期：今日起至8月29日<br> 開倉時間：1:00pm-11:00pm（星期一至日）<br> 開倉地點：HCPlus（23848050）旺角彌敦道628號瓊華中心3樓310號舖</p></body></html>