<html><header><meta charset="utf-8"><title>中環在線：社保基金炒股奪金 - 李華華</title></header><body><h1>中環在線：社保基金炒股奪金 - 李華華</h1><p>奧運開鑼至今，國家隊攞嘅金牌一直領先，相比內地股民失「金」唔少。《中國青年報》報道內地散戶將奧運同股市掛鈎，希望A股學吓國家隊，點學？
</p><p>奧運同股市掛鈎表</p><p>開賽＝開盤<br> ‧股民昅住大市，就好似觀眾睇實比賽。<br> <br> 中國男籃＝人氣股<br> ‧雖然水準一般，勝在被熱捧，內地時興講「有一種精神叫做中國男籃」，快同當年中國女排有得比。<br> <br> 乒乓球隊＝社保基金<br> 社保基金炒股水平之高，幾乎冇蝕過，就好似中國乒乓球隊奪金一樣，絕對保險！<br> <br> 中國女排＝高開低收<br> ‧當年女排N連冠加上上屆奧運表現，令中國女排人氣旺盛，但對古巴同美國嘅表現都係先贏後輸，次次高開低收。<br> <br> 國奧隊＝熊市<br> ‧仲有乜嘢比中國足球隊更熊嘅球隊？就算係中國女足，都已經快十年無緣世界大賽四強。國足？死心吧！<br> <br> 頒獎儀式＝收市<br> ‧收市係一日交易嘅結束，頒獎亦係一項比賽嘅結束。</p></body></html>