<html><header><meta charset="utf-8"><title>馮仁昭四圍超：楊千嬅睇完樓要忍手 - 馮仁昭</title></header><body><h1>馮仁昭四圍超：楊千嬅睇完樓要忍手 - 馮仁昭</h1><p>楊千嬅噚日突然現身漁人碼頭半山一號嘅示範單位，即時傳出佢買樓嘅消息。不過千嬅喺傍晚時候同馮仁昭通過電話，佢話自己唔係有意置業，只不過係陪朋友睇樓啫！千嬅仲話對自己𠵱家住緊嘅赤柱寓所不知幾滿意，完全冇意思搬走，而且呢排啲樓價咁貴，佢暫時會忍吓手，唔會考慮喺香港買樓投資住。
</p></body></html>