<html><header><meta charset="utf-8"><title>專家對話：大市未見急挫迹象</title></header><body><h1>專家對話：大市未見急挫迹象</h1><p>噚日港股波幅好細，恒指收市只微跌32點，成交亦只有602億元，市況沉悶，嘉賓認為港股現階段都以調整為主，要等期指結算後再定去向。專家相信，如果恒指真係跌穿23300點，市況先會繼續轉壞，但現階段似乎未見大市有急轉直下嘅迹象。<br> <br> 黃：黃敏碩　孫：孫柏文<br> <br> 孫：市況好悶，散戶唔睇市，係咪比較有效率啲呢？<br> 黃：個市的確好悶，不過都有個別板塊有消息被炒上嘅。如果大市以調整作為依歸，要等期指結算之後先可再定方向；其實，內地股市唔錯，不過都係拉唔起港股。恒指250天線頂係比較難破，不過尚幸依然守得住24200點水平，如果消化咗期指結算之後依然守得住24200點，相信會有機會反彈，但係如果跌穿23300水平，未來市況就會差啲。<br> 孫：外圍一定有好多因素影響到大市，好似四川大地震，對股市就有好大影響。</p><p>中移call輪有啲危</p><p>簡先生：我買咗中移動（941）call輪（2126），正股喺電訊業重組消息公佈後下跌，跟住我就買咗輪。睇吓佢正股幾時去番合理水平。<br> 黃：你可以睇埋期指結算之後，中移動有機會反彈，正股中長線係有吸納價值。近期佢股價跌凸咗，係因為期指大戶力壓佢，不過6月大市有機會反彈，嚟緊中移動可以重拾強勢。正股可以放心揸，不過輪就可能危險小小。<br> 孫：佢下跌係因為集團要發展3G，𠵱家散戶覺得佢發展3G會有好嚴重後果。不過，中央一定會好理性咁發展3G，乜嘢都會傾好晒先至開始，所以我都睇好中移動。<br> <br> 屯門簡先生個案<br> 買入價：0.197/0.178元<br> 目標價：0.3元<br> 止蝕價：－<br> 時期：兩個月</p><p>EMAIL解答：深中航再上靠消息</p><p>Jelly：請問深圳中航集團股份（161）幾時可以入？<br> 黃：佢之前公佈咗業績，全年純利增加咗62%。<br> 孫：佢由低位升咗好多喎。<br> 黃：呢隻係工業股，炒作得咁厲害，係因為業績表現好。可唔可以再炒上，都要睇吓有冇新消息，因為佢交投唔係好活躍，股價又唔係太穩定。<br> 孫：難睇呀呢隻，呢啲小路股無咩資料，都真係唔知可以畀咩意見你。</p><p>每日收市後4:30pm</p><p>歡迎click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> <br> 今日嘉賓：</p></body></html>