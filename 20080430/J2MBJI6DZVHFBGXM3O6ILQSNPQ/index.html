<html><header><meta charset="utf-8"><title>健仔着中山裝感神聖</title></header><body><h1>健仔着中山裝感神聖</h1><p>張衞健（Dicky）、吳天瑜及黃翠如等目前在橫店，拍攝徐小明相隔18年後再執導的新戲《奪標》，這套戲以三十年代為背景，以武術和運動為主題。身為男主角的Dicky其中一套戲服是中山裝，他笑說：「諗番我拍過咁多電影同電視劇，原來今次係第一次着中山裝，着咗有種使命感湧上心頭，覺得自己好神聖，書卷味大增，我好鍾意呢個造型。」</p><p>吳天瑜願剃光頭</p><p>另外，吳天瑜在戲中扮演短跑好手，故此徐小明要求她剪去一頭留了三年的長髮以配合角色的需要，她表示：「我聽到都很驚訝，但為咗配合角色，我都願意剪頭髮，老闆徐小明都18年後再執導演筒囉，佢又畀咁多機會我，就算要我剃光頭，我都願意。」<br> 撰文：林妃&#13;</p></body></html>