<html><header><meta charset="utf-8"><title>火炬手欠時尚界　陳沛嘉失望</title></header><body><h1>火炬手欠時尚界　陳沛嘉失望</h1><p>陳沛嘉、張燊悅、陳霽平和陳穎妍等，前晚在尖沙嘴出席Kerastase美髮用品活動。香港明天傳聖火，前日公佈的百多名火炬手代表，卻被質疑有欠公允及代表性，性感低胸上陣的陳沛嘉，都對沒時裝界代表感失望及無奈。</p><p>推舉馬詩慧</p><p>陳沛嘉說：「成日話香港啲時裝設計出色，但今次時裝界、model界一個代表都冇，都幾失望。音樂界、政、商界精英都有，點解代表時尚界別嘅就冇呢？」她更推舉鄭兆良及馬詩慧（Janet）作代表，更不忘自薦說：「我都跑步跑咗13年，都跑得㗎，可以伴住Janet一齊跑。」不過，她表示明天也會與男友及兩隻狗，一家四口穿紅衣支持。<br> 此外，張燊悅指自己不需花錢打理秀髮，問造人大計如何？她說：「我𠵱家學識一句話，私人嘢唔答！」<br> 採訪、攝影：LawWaiMan</p></body></html>