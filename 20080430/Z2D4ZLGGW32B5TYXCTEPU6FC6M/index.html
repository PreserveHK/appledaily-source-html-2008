<html><header><meta charset="utf-8"><title>王貽興玩謝AngelaBaby</title></header><body><h1>王貽興玩謝AngelaBaby</h1><p>人氣女模AngelaBaby和陳偉霆（William）昨日第二度以緋聞情侶姿態出席香港公園舉行的護膚品活動，今次撞着牙尖嘴利的司儀王貽興，令到AngelaBaby、William這對緋聞情侶非常尷尬。</p><p>陳偉霆黑面</p><p>當活動到了尾聲，王貽興不停讚William靚仔，王貽興說：「你咁靚仔，又深得日本少女喜愛，我都差啲俾你吸引。不過，你知喇，你已經吸引咗人，我唔揀得。」之後，王貽興開玩笑說：「大家想咩人同咩人影相，可以提出。」令William終於黑面，王貽興一於好少理，繼續再玩，然後提議每位女模特兒逐一跟William合照，搞到William無奈苦笑。<br> AngelaBaby非常大方，讓王貽興將她的緋聞擺上枱，她說：「幾好玩，有少少尷尬，都開心。」AngelaBaby繼續否認跟William的戀情，還希望對方可以有更多女孩子欣賞，她說：「佢係明星，係需要其他女仔覺得佢靚。」至於William揚言會找機會向王貽興報仇，他說：「俾王貽興係咁整，不停remind係咁講，我實會玩番佢。」<br> 採訪：楊潔雯<br> 攝影：陳偉權</p></body></html>