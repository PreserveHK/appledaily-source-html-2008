<html><header><meta charset="utf-8"><title>文根英反串做畫家</title></header><body><h1>文根英反串做畫家</h1><p>久未拍劇嘅韓國女星文根英接拍新劇《風的畫師》，前日喺京畿道龍仁市韓國民族村開鏡。文根英反串扮演一個天才畫家，當日只係拍攝一班學生出外寫生，文根英表現輕鬆。為咗演好角色，佢早前仲專誠跟老師學習畫畫，劇集預定喺今年夏天播出。</p></body></html>