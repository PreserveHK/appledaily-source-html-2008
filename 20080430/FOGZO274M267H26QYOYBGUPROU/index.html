<html><header><meta charset="utf-8"><title>珠峯撞車自比粒骰<br>王喜鹽水吊亁嚇餐懵</title></header><body><h1>珠峯撞車自比粒骰<br>王喜鹽水吊亁嚇餐懵</h1><p>代表無綫直擊奧運聖火傳遞過程的王喜，日前攀西藏珠穆朗瑪峯時兩度出現高山反應，送院途中又發生車禍，目前仍留院治療，昨日他接受訪問時透露在院吊鹽水又生意外，醫務人員竟未發現其鹽水袋快被吊亁，幸而有驚無險。未料他的狀況剛穩定下來，同行一名無綫編導也出現高山反應，持續發燒，並已被安排撤離大本營。</p><p>王喜隨無綫攝製隊到達西藏珠峯準備直擊奧運聖火傳遞過程，可惜禍不單行，兩度出現高山反應，大前日他乘救護車從海拔5,200米的珠峯山腰大本營被送往定日的醫院時，車輛失控墮河致其胸骨受壓，想不到他進院後，又因鹽水袋被吊亁險生意外。</p><p>編導現高山反應</p><p>已被轉往日喀則醫院的王喜昨日精神不俗，他原定前晚出院，但院方堅持要他接受磁力共振檢查，故需繼續留院，待今日出報告後才決定是否讓他重返珠峯大本營。不過，這邊廂的王喜有驚無險，那邊廂與他同行的無綫編導李漢基也出現高山反應，持續發燒，現已被安排暫時離開大隊，看來今次珠峯之行確險惡非常。<br> 昨日記者致電身處日喀則醫院的王喜，狀況明顯好轉，他在電話中說：「𠵱家係心口同背脊痛，醫院要我出埋報告至決定畀唔畀我出院，我未試過吊點滴吊到第八支呀！」昨早王喜接受商台電話訪問時，還透露在西藏不只兩度徘徊鬼門關，原來他在醫院吊鹽水時，醫護人員未發現鹽水差不多吊亁，他說：「我身邊有個記者朋友見到我個鹽水樽就快吊到亁晒，但醫院嘅人未發現，記者朋友即時幫我通知佢哋，如果有空氣入咗血管就好麻煩。」</p><p>「似俾棒球棍打」</p><p>重提車禍經過，王喜指當時他睡在救護車上，故不知道車輛衝到河中，他說：「我唔知路面情況係點，我身邊有個護士陪住我，直至佢尖叫同喊，先知有車禍發生，護士個頭受傷流血，當時有一隻強而有力嘅手將我拉出車，不過一拖我出去就落咗水，我先知係衝咗落河。」<br> 王喜指意外過程只感到左搖右擺，他續說：「當時自己好似一粒骰，好似喺個骰盅入邊，之後就feel到心口同背脊好痛，後來有架越野車接我哋，但送我去醫院途中啲路又好爛，我心口同背脊一路痛，好似俾人用棒球棍打一樣。」但他依然希望完成採訪工作，他說：「我好想做埋傳聖火儀式，如果做唔到我真係抬唔起頭做人，不過陳志雲叫我盡快返香港接受治療。」<br> 採訪：林妃</p></body></html>