<html><header><meta charset="utf-8"><title>AV影音：Shuffle容量加一倍　平售$530</title></header><body><h1>AV影音：Shuffle容量加一倍　平售$530</h1><p>揀MusicPlayer最緊要大件夾抵食，好似iPodShuffle咁，以前覺得佢體積細如USB手指般，鬼咁的骰，但衰在內置記憶只有1GB，容量太小，抄歌時未免會到喉唔到肺，未必滿足搭長途機用家嘅要求！不過，Apple近日繼幫iPhone破格，由原本嘅8GB提升為16GB之外，就連Shuffle的容量亦提升至2GB，唔算好多，但比舊版已加強100%，叫交足功課！更抵讚嘅係，雖然Shuffle容量激增一倍，然而售價不升反降，僅平售$530；至於普通版Shuffle更降價至$370，咁嘅價錢，食少幾餐飯都返咗嚟啦！</p><p>查詢：Apple（800908988）</p></body></html>