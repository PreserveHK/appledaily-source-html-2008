<html><header><meta charset="utf-8"><title>Eason怕囡囡返學播菌</title></header><body><h1>Eason怕囡囡返學播菌</h1><p>陳奕迅（Eason）昨日到又一城出席「麥當勞叔叔之家慈善基金日」活動，他除送贈復活蛋給曾受惠於慈善之家的小朋友外，又即場義賣貼紙，呼籲現場人士支持。事後Eason接受訪問時表示，十分敬佩賣旗者的愛心，他說：「我自己冇參加過，佢哋好彩嘅話就唔使日曬雨淋，真係要好有善心先得。」<br> 問Eason可會帶女兒康堤到慈善之家探訪？他說：「等佢大個啲先啦，其實我自己都未參觀過，我都想去了解吓。」近日流感恐慌下，全城幼稚園與小學停課，Eason說：「如果佢流鼻水都唔畀佢返學，費事傳染畀其他同學啦，同埋佢𠵱家返去都係玩，唔舒服咪唔好返囉。」<br> 採訪、攝影：藍文浩</p></body></html>