<html><header><meta charset="utf-8"><title>Blu-ray《龍虎門》靚聲雙收<br>DTS-HDMA臨場感勝一籌</title></header><body><h1>Blu-ray《龍虎門》靚聲雙收<br>DTS-HDMA臨場感勝一籌</h1><p>自Blu-ray從高清影碟格式戰中勝出，相信未來出碟戲碼必定越來越強；今個星期港產片打頭陣有黃玉郎經典—《龍虎門》。電影勁忠於原著畫風，壓造Blu-ray後畫面更富層次感。而且佢嘅音效，仲係首套港產電影同時收錄DTS-HDMA7.1同DolbyTrueHD7.1兩種靚聲效，聽落各有各特色享受，抵買啦！<br><br>記者：洪偉順<br>攝影：王文忠<br></p><p>DTS-HDMA7.1<br>清脆細緻　包圍性強</p><p>DTS-HD做出來的音效一直都受AV發燒友歡迎。負責製作此Blu-ray碟的Best&amp;Original董事總經理OWen話：「老實講，整體聽起上嚟，用DTS-HDMA7.1嘅音質去睇《龍虎門》係最Fit嘅。無雜音，夠細緻清脆，當武打場面進行時，物件被打爛時發出的聲音，令我覺得好似現場睇緊人打交咁。」本身套戲的拍攝鏡頭跟足漫畫風，筆者最鍾意睇演員助跑飛踼嗰下，聲樣同樣好有現場感，因為埋身肉搏嗰時衣服拍動嘅聲音，骨頭互撼都聽得好清楚，好似真人對打咁。</p><p>DolbyTrueHD7.1<br>中低音強　打得夠力</p><p>雖然好多人睇完都話DolbyTrueHD7.1比唔上DTS-HD咁正，不過筆者同攝影師睇完都一致投TrueHD7.1一票，因為佢嘅中低音好有震撼感。OWen解釋：「TrueHD7.1的中低音是經過再調整加強，所以無論撞擊、被打中的嗰下聲音都夠低音，下下好似出盡力打落下去咁，鍾意刺激嘅觀眾會好喜歡呢個TrueHD7.1。」因為中低音夠力，心跳都會跟住套戲嘅節奏去，到緊張位記住閉氣專注睇，爽！</p><p>顏色Sharp無偏差</p><p>到底用邊隻高清音效格式去睇呢套片就自己話事啦！不過呢套戲嘅畫質絕對要讚，筆者認真睇試片時，感覺每格畫面都表現得好細緻，而且顏色超Sharp無偏差。問咗OWen先知，原來Blu-ray的《龍虎門》係用番原來拍攝時的原裝高清Master，即係話你喺碟睇到的場景、人物顏色都接近真實場景的顏色，絕少經過人工顏色調整。再加上層次分明，睇上去《龍虎門》的世界就好似漫畫入邊咁，色彩繽紛，越睇越滋味。</p><p>SIDEPICTURES三大主角</p><p>《龍虎門》Blu-ray版$199<br> 查詢：DVDPRO（23326326）<br> 鳴謝：Best&amp;OriginalProductionLtd.（23386111）&#13;</p><p>本周新碟<br>Blu-ray</p><p>（3區DVD）</p><p>查詢：DVDPRO（23326326）</p></body></html>