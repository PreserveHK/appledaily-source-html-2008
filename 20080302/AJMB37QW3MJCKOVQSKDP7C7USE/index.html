<html><header><meta charset="utf-8"><title>不再是撒嬌女孩　懂得替爸爸解窘<br>欣宜成熟了贏盡掌聲</title></header><body><h1>不再是撒嬌女孩　懂得替爸爸解窘<br>欣宜成熟了贏盡掌聲</h1><p>【本報訊】欣宜長大了，昔日伏在沈殿霞懷裏撒嬌的肥妹仔，如今已脫胎換骨，還懂得替爸爸解圍。當沈殿霞前夫鄭少秋昨在追思會被千夫所指而一臉尷尬，欣宜卻懂得收起淚水，氣定神閒為爸爸「打圓場」：「唔好俾咁多是非影響我哋懷念媽咪。」她的成熟表現贏得全場掌聲，現場觀眾更大讚：「欣宜好乖呀！」　記者：白琳　雷子樂</p><p>體態較往日瘦削的鄭欣宜昨日把長髮束起，身穿全黑素服。追思會開首播出肥肥與獨女欣宜兒時的訪問及生活片段，兩母女胖嘟嘟的面龐逗得全場觀眾又哭又笑。此時欣宜經常低頭拭淚，坐在旁邊的鄭少秋及劉家昌不時加以安慰。</p><p>「媽咪係好好嘅演員」</p><p>其後，面對鄧光榮在台上炮轟鄭少秋，欣宜與父親結伴上台，又先親一親其面頰，以示支持及鼓勵。眼見父親被現場觀眾喝倒采，欣宜隨即助解窘，「今日我哋辦呢個追思會，係為咗紀念媽咪。我哋不如唔好俾咁多是非影響到我哋懷念媽咪。」全場隨即報以如雷掌聲，更有多名女觀眾大喊：「欣宜好乖呀！支持你呀欣宜！」欣宜又重申外間傳言不會影響父女的感情，隨後輕扶鄭少秋的背部下台，風波稍告平息。<br> 欣宜其後再次上台正式發言，由衷感謝各方好友聚首支持亡母，「媽咪係一個好好嘅演員，亦係一個好偉大嘅媽咪……」她抬頭仰望遠方，淚水奪眶而出，「就算佢喺天上面打緊牌，佢一定停落嚟聽我哋嘅祝福，同多謝大家嘅心意。」聽到欣宜哽咽的聲音，現場觀眾無不一臉哀傷，「希望追思會後，大家都會帶住媽咪嘅歡笑同積極態度，永遠記住佢喺心入面，咁佢就可以liveonforeverinourhearts（永存我們心中）。」<br> 致悼辭完畢後，欣宜緩緩走到肥肥大畫像面前的心形花圈，插上一束白色及香檳色的玫瑰，深深鞠了一個躬，結束追思會。<br> 舞台隨即開放予肥肥的親友及公眾人士獻花。欣宜在台邊與每個獻花的人士握手、擁抱，以示感謝，歷時約45分鐘。不少肥肥生前好友獻花後看見欣宜，也流露憐惜之情，一邊擁着她，一邊痛哭。<br> 欣宜昨在台上的表現獲肥肥的生前好友及公眾肯定。曾志偉致悼辭時不忙稱讚欣宜：「我諗唔到今日得到一個放心。肥姐最唔擺得低嘅係欣宜，今日台上嘅表現係大個女喇。作為uncle嘅我好安慰，你做得好好。」</p><p>網民：佢真係大個女</p><p>追思會播出後，網民也齊聲支持欣宜。「蘋果橙」在迷你論壇上稱讚欣宜處事得體，「剛才如果唔係欣宜鎮住個場面，真係好難收科，佢仲冷靜過其他世叔伯。反而係欣宜將大家嘅話題同情緒，拉返到追思會主題，係追思死者，唔係公審。」網友「豬」則認同曾志偉對欣宜的稱讚：「啱啱欣宜台上嘅表現，畀啲長輩放心晒，佢真係大個女啦！」</p><p>網民點睇欣宜表現</p><p>-Uwants論壇-<br> 網民：carcarmen<br> 看法：好值得大家學習，年紀輕輕都能夠即時處理呢個場面<br> <br> 網民：dreamanet<br> 看法：覺得佢好堅強，希望佢將來生活會過得好好<br> <br> 網民：popvictor<br> 看法：欣宜好勇敢、好犀利、完全令我改觀<br> 				<br> -香港高登-<br> 網民：高登網民<br> 看法：欣宜生性了<br> <br> 網民：Sell_my_Soul<br> 看法：我覺得佢好得體，好堅強<br> <br> 網民：126614<br> 看法：喺秋官件事嘅表現，處理得好成熟<br> <br> -壹蘋果論壇-<br> 網民：tkip<br> 看法：verygoodresponse<br> <br> 資料來源：相關論壇</p><p>今日你點睇?</p><p>如你對這則新聞有任何意見，請電郵至mailto:focusgroup@appledaily.com</p></body></html>