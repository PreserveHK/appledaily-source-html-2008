<html><header><meta charset="utf-8"><title>4個月喇：我~有~咗！</title></header><body><h1>4個月喇：我~有~咗！</h1><p>又遲咗。不過基本上我的月事從不太準時，在從前，遲幾天，我會覺得沒甚麼大不了。<br>只是，這一次不一樣，我想了很多，我甚至希望今次是成功了。不過，對我這個懶洋洋的人，就算覺得今次可能得咗，我還是沒有甚麼意欲去求證……<br>還沒有來……而且，最近總覺得特別容易攰，明明已經瞓多過10小時，但一到午後，很自然地就會打呵欠，好想去搵周公談談心。之不過，對一度以為患有渴睡症的我，唔，應該都沒有甚麼問題吧。<br>遲了兩星期，依然沒有來……我們，會不會真的成功了？但，行動依然是零。<br>直至某天，跟媽媽通電話：「你工作好辛苦咩，做乜成日話攰話眼瞓呀？你係咪有咗？」<br>我大笑：「可能係呀……」<br>放工，經過藥房，一秒間想過：「不如買驗孕棒？」但，還是放棄。<br>放棄，是因為我更相信專業的意見。於是，的起心肝，走進醫務所。「嘩！你有少少高血壓！你跑住嚟呀！」護士笑着問。不是吧，驗孕驗出高血壓，沒理由吧。<br>驗完尿，女醫生帶點微笑的解釋着她手上的驗孕紙：「恭喜晒，你有咗……」我?有?咗？<br>嘩，好開心，好開心，老公，我們成功了，成功有BB了。　　</p><p>個人資料</p><p>大肚Polei：<br> 結婚年幾，從前唔恨亦唔想生仔。因為怕痛怕煩怕地球好快會末日。突然身邊幾個朋友玩大肚，突然心血來潮好想做媽咪。</p><p>留言簿</p><p>朋友H：<br> 很多孕婦在懷孕初期都有輕微高血壓，因為身體多個人呀！所以要放慢腳步啦!</p></body></html>