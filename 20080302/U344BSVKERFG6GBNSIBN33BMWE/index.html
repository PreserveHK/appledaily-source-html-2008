<html><header><meta charset="utf-8"><title>克勤怕同囝囝有隔膜</title></header><body><h1>克勤怕同囝囝有隔膜</h1><p>保良局教育服務60周年繽紛show前晚在紅館舉行，參與演出的表演嘉賓有李克勤、鄧健泓、泳兒及鄭希怡等。克勤接受訪問時表示早前舉行完演唱會後，與太太去了日本旅行，可惜到埗後便生病發燒，不過他卻死頂到處遊覽，更買了一大篋BB衫，他笑說：「阿倫叫我去上海參加足球賽，仲可以見到碧咸㖭，不過我唔去囉，個仔重要過碧咸，因為碧咸唔認得我唔緊要，個仔唔認得我就大鑊。」</p><p>演繹方法有別</p><p>另外，有傳泳兒被方逸華欽點翻唱劇集《最美麗的第七天》的主題曲，而這首歌原本是由鄭嘉穎和周麗淇合唱，據泳兒唱片公司發言人表示：「係收到消息無綫話好鍾意呢首歌嘅旋律，所以希望有把女聲再唱，佢哋覺得泳兒幾適合。」泳兒就表示不擔心鄭嘉穎會不高興，因為男女演繹方法不同。<br> 採訪:李珮洳<br> 攝影:陳偉權</p></body></html>