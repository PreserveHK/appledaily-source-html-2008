<html><header><meta charset="utf-8"><title>專家對話：A股2500點有支持</title></header><body><h1>專家對話：A股2500點有支持</h1><p>環球股市過去半年齊齊插水，越南股市更累挫57%，跌幅冠全球，A股不遑多讓，滬股跌了48%，深圳股市亦跌45%，為表現第二及第三差市場。究竟A股前景如何？嘉賓認為滬綜指要2400至2500點才有支持。<br> <br> 孫：主持孫柏文<br> 黃：一中證券聯席董事黃偉康<br> <br> 李：法興證券衍生工具部亞洲區董事李錦<br> 孫：A股挑戰過低位，想問吓A股點睇？<br> 李：滬綜指可能要2400至2500先有支持，但要睇番中央會唔會出新措施，如果個巿繼續跌，相信國企會回購股份。<br> 黃：要沽都沽得差唔多啦，大家都等緊新政策同新消息先敢有大動作。不過，人行行長周小川星期一話通脹壓力會逐步紓緩，但又唔排除加息，好難捉方向。<br> 孫：半年結後有咩部署？<br> 黃:標普500未穿3月低位，仲有一線生機，假如穿咗，先至確認進入熊巿三期。恒指14天RSI已出現底背馳，即港股醞釀反彈，有機重返24500至25000重要關口，但如果企唔穩就可能大插。<br> 李：窩輪市場睇到認購輪街貨增加，代表投資者睇好個巿，反映投資者喺22000水平會博反彈。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> <br> 今日嘉賓：</p></body></html>