<html><header><meta charset="utf-8"><title>財圈快拍：晒火炬</title></header><body><h1>財圈快拍：晒火炬</h1><p>有份傳遞奧運聖火係光榮事，筆克遠東（752）主席謝松發（圖）前排遠赴雲南，代表「可口可樂」做奧運火炬手，噚日佢出席業績記者會時，仲特登帶埋支祥雲火炬晒吓威，可惜佢冇着埋套「戰衣」嚟影相，美中不足。<br> 謝老闆話，支火炬會擺喺公司辦公室公諸同好，暫時冇打算賣。支火炬有價有市，唔知使唔使加強公司保安呢？<br> 程志遠攝</p></body></html>