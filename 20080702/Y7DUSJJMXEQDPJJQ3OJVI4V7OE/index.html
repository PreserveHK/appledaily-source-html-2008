<html><header><meta charset="utf-8"><title>翠翠撐師妹：冇不雅成份</title></header><body><h1>翠翠撐師妹：冇不雅成份</h1><p>曾奪奧運體操金牌的李寧所創立的運動品牌，昨日在旺角新世紀廣場展覽部份焦點服飾，邀請了葉翠翠行騷，內地短道速滑冠軍楊揚，以嘉賓身份現身支持，與葉翠翠交流運動心得。<br> 候選港姐4號高海寧被刊登半裸照，翠翠當年參選港姐時曾發生類似事件，她力撐高海寧說：「自己當年都係受害人，覺得張相只係普通背影，係時裝相，冇乜不雅成份，唔會影響參選。」</p><p>「冇人知我賺幾多」</p><p>翠翠早前被揭發購買3,000萬豪宅，惹起各種揣測，她力稱是投資回報，丘凱敏也表示要向她學習，昨日翠翠聽到言論後反擊說：「根本都冇人知我賺咗幾多，好似跑步100米咁，有人贏有人輸，你唔可以話贏係出貓，係公平賽事。」再問翠翠賺幾多時，她即引用今次品牌宣傳口號說：「總之『一切皆有可能』！」<br> 採訪、攝影：卓寶花</p></body></html>