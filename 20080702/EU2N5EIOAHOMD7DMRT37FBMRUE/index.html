<html><header><meta charset="utf-8"><title>專家對話：7月散戶難搵食</title></header><body><h1>專家對話：7月散戶難搵食</h1><p>恒指昨再插近400點，中資保險股成為重災區，平保（2318）及國壽（2628）分別急挫7.76%及3.48%，散戶7月如何部署？嘉賓認為最緊要睇實第二季業績，對於保險股的投資收益，就可能「凍過水」。<br> <br> 黃：亨達集團研究部董事　黃敏碩<br> 何：荷蘭銀行私人投資產品部董事　何啓聰<br> 孫：主持孫柏文<br> <br> 孫：散戶7月寄望翻身，但今日（即昨日）二十大成交額嘅股份，得中海油（883）同和黃（013）升，跌得最厲害係平保（2318），有無啓示呢？散戶應該點部署？<br> 何：陰燭收巿反映好多投資者喺高位沽貨，個別有派貨迹象。國企股沽壓沉重，如果未能改善，港股都幾難睇好。投資者亦慢慢對認購證甚至指數牛證有戒心，但你買熊證或put輪，贏少少就會走，追貨又隨時俾佢挾番二、三百點，較難搵食。<br> 黃：7月仍然有不明朗因素困擾，最重要係睇番上市公司第二季業績。</p><p>搶先貼股<br>平保$50樓下可溝貨</p><p>郭小姐：我之前106蚊入咗平保（2318），好唔好溝貨？<br> 何：比較大嘅支持位係50蚊，如果長揸，呢隻股基本因素都幾好。但係可能要去到年底，股價先會好番啲。最好你就等埋佢公佈第二季業績先入巿。<br> 黃:再跌埋呢段時間，下跌幅度應該會收細。如果長揸幾年，內地保險業務嘅增長應該無問題。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>