<html><header><meta charset="utf-8"><title>布吉hoteat：白食最啱feel</title></header><body><h1>布吉hoteat：白食最啱feel</h1><p>住布吉Resort，基本上食買玩一應俱全，足不出戶都夠忙幾日。<br>但人，同一個地方留耐了，始終會身痕。可幸尚有另一片吃喝玩樂不夜天，不愁無路可走。<br>島上上位新貴，包括富豪海灣與岸邊白屋，走浪漫尊貴悠閒路線，適合燭光與高跟鞋。</p><p>富豪海灣嘆高貴下午茶</p><p>位於布吉東岸的RoyalPhuketMarina，嚴格而言是一個地產項目，發展商以超過10億打造頂級豪華悠閒生活社區，區內有逾350個遊艇泊位，可想而知，在此置業人士，基本上都有條船，唔係講緊有幾架波子或司機駕駛部寶馬幾多系咁低檔次了。<br> 不是叫你去旅行順便買間屋，（但好得閒的話也不妨參觀吓，RPM的室內設計剛拿下去年國際大獎呢！）但去八吓有錢人怎麼過總是有趣的，儲得齊人腳的話更可租艇出海，8人艇盛惠約$8,100，可以探索周邊小島。另區內有餐廳、畫廊及家具店十多家，各有特色，足夠消磨一個下午，再食個精緻晚餐，兼影埋日落波光船影先走人。</p><p>下午茶，OrSpa？</p><p>想以經濟價格體驗高貴，可選擇在LesAnges來個英式下午茶，$114For2，老闆Peter曾效力曼谷文華酒店及倫敦TheSavoy，是信心保證。LesAnges斜對面Skippers則是由國泰退休機長PeterHay主理的航空主題餐廳，近日晚晚煲《衝上雲霄》的電視迷要去，但餐廳淡季只做晚市。<br> 逛RPM，不可錯過ThePearlSpa。老闆之一Melinda出身物理治療師，曾出任巴黎四季酒店水療顧問，有實力。SpaCentre裝修偏向摩登型格，一小時泰式按摩是$233，不算貴，想特別可試「TheFantasticFour」四手按摩，約$700，及「HotSugarPolish」熱糖涮，約$443，玩完靚過放假前個樣！</p><p>RoyalPhuketMarina</p><p>地址：68Moo2,ThepkasattriRoad,Kohkaew,Muang,Phuket<br> 電話：（66）76-379397<br> 網址： http://royalphuketmarina.com </p><p>ThePearlBeauty&amp;Spa</p><p>地址：63/202Moo2,Kohkaew,Muang,Phuket<br> 電話：（66）76-360888</p><p>海邊DreamHouse品地中海菜</p><p>開業半年的海邊夢幻白屋WhiteBox，是巴東海灘人氣新食點，賣點，就係「白」。全白餐廳好難Handle，一過火位就似醫院，此處以其他顏色燈光輕輕溝勻，感覺簡潔舒服。打開餐牌，一邊泰菜一邊地中海菜，大部份材料都是海鮮。大廚來自比利時米芝蓮餐廳，若不怕食食吓希臘芝士旁邊突然多了碟香茅魚露……很有趣！<br> 去WhiteBox，隆重推介屋頂吧，露天望海，有型，景靚，可惜採訪當天下雨拍不到靚相。特別一提餐廳優惠女士，周二晚埋單八五折，周六晚10點打後Party有贈飲兩杯，一於收埋背心短褲人字拖，着靚靚蒲吧去。</p><p>WhiteBox</p><p>地址：247/5PrabarameeRoad,Patong,Kathu,Phuket<br> 電話：（66）76-346271<br> 網址： http://www.whiteboxrestaurant.com </p></body></html>