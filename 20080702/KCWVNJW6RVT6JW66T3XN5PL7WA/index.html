<html><header><meta charset="utf-8"><title>Hit爆娛網：Toby自爆家有惡媽</title></header><body><h1>Hit爆娛網：Toby自爆家有惡媽</h1><p>近年專注拍電視劇的梁靖琪（Toby），前晚抽空亮相《蘋果》網站直播節目《娛樂開CHAT》，與主持懷鈺大談與父母相處的趣事。父母是無綫高層梁家樹及古天樂經理人蕭笑鳴，Toby笑說：「我爸爸同媽媽分別飾演好人同衰人，爸爸有時會好似監製節目咁監製我，但我有時都會監製番佢轉頭，媽媽就真係好似manage佢啲藝人咁manage我囉！」</p><p>夢想闖舞台</p><p>另外，讀者Parco問Toby會否嘗試舞台劇及未來大計，Toby說：「我自己好想做舞台劇，因為好現場，綵排完之後就要做，冇得take1、take2，之前因為有套劇所以推咗一部舞台劇，希望嚟緊可以試吓。至於未來大計呢，都係拍嘢啦，拍劇同拍電影。」大家可登入《蘋果》網站 http://ent.appledaily.com隨時重溫節目。 <br> 採訪：葉雪　攝影：陳俊強<br> 懷鈺髮型：MattChiu（XENTERJUT）</p></body></html>