<html><header><meta charset="utf-8"><title>Bjork新寵舊愛同場</title></header><body><h1>Bjork新寵舊愛同場</h1><p>時裝信徒絕對是最不忠心的一群，有我心水牌子，每季必定時定候添香油；冇，就即刻行去另一間廟。要吸引更多信徒，引入更多實力新牌是不二法門。Bauhaus為了供奉多幾個時裝「神」俾信徒朝拜，今季一次過引入了Manoush、Tata-Naka，以及Bjork舊愛MarjanPejoski和新寵MaterialByProduct等多個品牌，不少更是從名店大阿哥手上搶來，這場時裝勢力大轉移才剛開始，一於又睇睇佢有無能力在hi-end時裝組這個餅上分一塊。<br><br>記者：葉雪芯<br>攝影：伍慶泉<br>Model:Lia@ModelManagement<br>make-up&amp;hair:Kinki</p><p>怪雞口味</p><p>Bjork新寵舊愛同場出現，皆因一同被Bauhaus睇中，成為今季新引入品牌。01年Bjork那條話題白天鵝裙子，令MarjanPejoski聲名大噪。Pejoski設計極有個人風格，每季都異常極端，基本上邊個着過，一眼就認得出，早年甚得以癲行頭的冰后Bjork歡心，出席大小場合都有佢份。但今年冰后另有新寵，愛上由兩位澳洲設計師組成的新牌仔MaterialbyProduct，以誇張拼布設計為主，冰后有幾冧？就連新碟cover都要穿上其彩雀look服裝，就知成功上位。兩個品牌雖來自不同地方，但風格非常相似，玩剪裁玩古怪，睇來Bjork的口味，仍然未變。</p><p>MarjanPejoski</p><p>MaterialbyProduct</p><p>星級俄妹Tata-Naka</p><p>娛圈中，有不少人是俄國孖妹品牌Tata-Naka的裙下之臣，例如王菲、鄭融、容祖兒等，無他，因為設計突出夠搶鏡，攝記又影多兩張相。Tata-Naka一直都愛以泡泡裙、公主袖作設計重心，今季靈感來自馬戲團和童話，色彩鮮艷、圖案特別。以往只有名店HarveyNichols獨家有售，但Bauhaus為上位，一於入埋一份。</p><p>SiennaMiller自家品牌Twenty8Twelve</p><p>挾住「荷李活最佳衣着女星」和「NewKateMoss」之名，JudeLaw前女友SiennaMiller以自己生日日期12月28號為名推出的品牌Twenty8Twelve，走黑白簡約路線。有設計師家姐幫手，又有魔盜女KeiraKnightley代言力撐，能否成為新姬魔，就睇你buy唔buy。據知年前名店大哥連卡佛曾入貨，但不齊款，今季Bauhaus插手，齊晒。</p><p>LisaHo</p><p>在澳洲當地甚具名氣的LisaHo，JenniferLopez、SarahWynter都係捧場客，裙款設計出眾，顏色夠搶。泡泡袖、娃娃裙是今季的重點。</p><p>DesignersRemixCollection</p><p>被譽為時裝界RisingStar的北歐品牌DesignersRemixCollection，02年由CharlotteEskildsen及NielsEskildsen創立。系列以冷色為主調，款式較cool，今季加入不少ruffle花邊元素，girlish了，適合OL斯文打扮。</p><p>Manoush</p><p>法國甜心Manoush的設計師Pricilla性格大唔透，連帶其設計都簡單可愛、充滿童真，有不少少女tee，配上喱士、刺繡就更cutie。以往只得水貨店有售，今季Bauhaus正式入貨，其塑膠平底鞋入貨一星期已火速賣斷。</p><p>RisingStars</p><p>Bauhaus（28916811）<br> 銅鑼灣耀華街2號地下&#13;</p></body></html>