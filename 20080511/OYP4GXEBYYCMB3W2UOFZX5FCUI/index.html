<html><header><meta charset="utf-8"><title>Mega數碼達人：<br>反通脹！媽打手機$1,000有找</title></header><body><h1>Mega數碼達人：<br>反通脹！媽打手機$1,000有找</h1><p>今日Plan好點樣同母親大人慶祝未？呢排油又加、米又加，通脹搞到阿媽牙痛咁聲。不如喺母親節，響應媽打慳啲使的叮囑，同佢一齊聯手反通脹！小記搜羅全城最平送禮手機，全部$1,000有找，阿媽一定讚你醒！<br><br>記者：陳國輝、許福合<br>攝影：王文忠<br>Model：Joey、Oscar、Toby@StageModel<br>鳴謝：Mr.KCafe（23844488）</p><p>大牌子潮媽鍾意<br>Nokia3500c相機最強</p><p>鋼琴面令身設計，加上粉紅色底殼，不知幾潮！功能更屬各大牌子中最勁嗰部，有200萬像素相機、支援microSD卡聽歌，仲有藍芽畀你同屋企人影張大合照之後玩互Send，送畀潮媽一定冧死！<br> <br> 賣點：GSM三頻、1.8吋芒、藍芽、支援最高2GBmicroSD卡、200萬像素相機、FM收音機</p><p>LGKG370唔怕失機</p><p>鵝蛋形設計勁Cutie，另特備手機遺失追蹤功能，當其他SIM卡插入後，會自動發出SMS，唔怕阿媽失魂遺失手機。<br> <br> 賣點：GSM雙頻、摺機設計、FM收音機、大字體顯示、鬧鐘及日程捷徑、6萬5千色屏幕</p><p>LGKP105叉電勁襟</p><p>啱晒鍾意的骰嘅潮媽，重量只得65g，感覺輕如無物，而且多達20日備用時間，阿媽忘記充電亦冇有怕。<br> <br> 賣點：GSM雙頻、纖薄、輕巧、FM收音機、特長備用時間、6萬5千色屏幕、300個電話簿&#13;</p><p>Nokia2600c隨你襯衫</p><p>最好玩得意，就係可更換Xpress-on底面殼，隨時轉新裝。<br> 賣點：GSM雙頻、VGA相機、短片攝錄、MP3鈴聲、FM收音機、藍芽、換底面殼</p><p>Nokia1650有埋電筒</p><p>內置一按式功能鍵，行事曆、短訊、聯絡人、擴音喇叭、FM收音機及手電筒一㩒有得玩。<br> <br> 賣點：GSM雙頻、電筒照明、FM收音機、6萬5千色屏幕、捷徑鍵、32和弦鈴聲</p><p>SonyEricssonT250i全黑Cool爆
</p><p>用色簡單唔係全黑就係全銀，入門功能如VGA相機、FM有齊，六嚿有找都可謂索愛平霸！<br> <br> 賣點：GSM雙頻、鋁合金外殼、對講機、30萬像素相機、FM收音機、紅外線傳輸&#13;</p><p>MotorolaW220入門無敵</p><p>無敵入門機，唔使揭蓋機面有顯示電池使用量、收發短訊等狀態。<br> <br> 賣點：GSM雙頻、提示燈、MP3鈴聲、PushtoTalk、FM收音機、內置10MB記憶體　</p><p>SonyEricssonK320i玩埋藍芽</p><p>重點係內置藍芽同紅外線，增強傳輸功力，如果媽咪鍾意影相就可以一家大細分享。<br> <br> 賣點：GSM三頻、30萬像素相機、藍芽及紅外線傳輸、StylusUp換殼、MusicDJ</p><p>國產機功能贏晒<br>ZTCS603電視手機</p><p>拎起手，雖然冇大牌子啲機咁實淨，但當你睇見個3吋巨芒之後，幾重都唔記得晒！最緊要係玩盡天賦本錢，機身左邊可拔出Stylus篤芒，右邊就係電視機天線，如果一家大細到郊外旅行，咁就可以齊齊圍住睇電視，共享天倫之樂！<br> <br> 賣點：GSM雙頻、內置TVTuner、雙卡雙待、FM收音機、內存1GB記憶體、手寫識別</p><p>K-TouchA650篤篤屏幕</p><p>最厲害係多啦A夢百寶袋咁乜都有，如輕觸式屏幕、相機、音樂播放器、藍芽、插卡，無論你幾貪心，都可以滿足基本願望。<br> <br> 賣點：GSM雙頻、2.4吋芒、130萬像素相機、藍芽立體聲、EQ混音、防盜追蹤、支援microSD卡&#13;</p><p>K-TouchA5118手寫短訊</p><p>係少數體積咁Slim的國產機，雖然屏幕細，但配備TouchScreen操作，更可以手寫SMS，啱晒唔識用輸入法嘅媽咪。<br> <br> 賣點：GSM雙頻、1.9吋芒、手寫識別、支援microSD卡、影片播放器、MP3鈴聲、FM收音機</p><p>ZTC8380記憶打孖</p><p>配備一個3吋巨芒，同樣內置電視分唇；更難得可一次過插入兩張T-Flash記憶卡，無論儲存MP3歌抑或影片，一定夠用！<br> <br> 賣點：GSM雙頻、3吋巨芒、雙卡雙待、支援雙T-Flash記憶卡、前後雙鏡頭、手寫識別</p><p>HCC8+雙卡雙待</p><p>保留國產機精粹，支援雙卡雙待功能，尤其當阿媽經常去旅行或返大陸Shopping嗰陣，插晒兩地SIM卡就唔使換咁煩。<br> <br> 賣點：GSM雙頻、雙卡雙待、200萬像素相機、輕觸式屏幕、支援T-Flash記憶卡、藍芽</p><p>（a）T-OneMobile（29888008）<br> 旺角先達廣場G76地舖<br> <br> （b）囍（23915552）<br> 旺角先達廣場G32地舖&#13;</p></body></html>