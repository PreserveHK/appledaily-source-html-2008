<html><header><meta charset="utf-8"><title>榮升媽媽首個母親節<br>徐子淇：感覺好溫暖</title></header><body><h1>榮升媽媽首個母親節<br>徐子淇：感覺好溫暖</h1><p>今日母親節，千億新抱徐子淇去年誕下女兒李晞彤，榮升富媽媽，已為人母的首個母親節，子淇感覺份外溫暖，前晚她盛裝出席卡地亞（Cartier）活動，答謝大會捐錢行善，將溫暖母愛，傳送給河南的愛滋孤兒。</p><p>超級名牌卡地亞前日推出全新高級珠寶系列IndeMysterieuse（神秘印度），並在中環四季酒店舉行華麗珠寶騷，徐子淇近期復出做善事，前晚她悉心打扮赴會，穿上Dior白色晚裝，戴着私伙巨鑽戒指及卡地亞鑽石頭飾，一身印度公主造型示人。</p><p>「以前唔關自己事」</p><p>今日是子淇榮升富媽媽的首個母親節，她說：「好開心！以前母親節，冇乜感覺，只係同媽咪食飯、送禮物，好似唔係好關自己事，𠵱家就唔同，雖然個女仲未識畫畫、送禮畀我，但係感覺好溫暖！」<br> 前晚子淇盛裝出席卡地亞活動，也是為慈善，因為卡地亞承諾捐助河南愛滋村孤兒，她滔滔不絕說：「河南省嘅兒童好可憐，父母做農民耕田，但唔夠生活，惟有去賣血，但啲血抽咗血清，之後剩番嘅血又輸番畀啲病嘅農民，如果啲血有愛滋，蔓延開去，就變成愛滋村，父母就死咗，留低啲孤兒冇書讀、又受歧視，好慘！其實95％嘅小朋友係冇愛滋嘅，我哋希望可以教育佢哋，等佢哋讀書脫貧。」<br> 子淇謂許多機構甫聽說捐助與愛滋病人有關，即擔心形象受損而拒絕，她說：「今次卡地亞好好，捐助咗150個兒童，免費供佢哋讀九年書，所以我都要支持佢哋。」她表示本來計劃月底到當地探訪，但因當地流感肆虐，要改期到下月初。提到造人大計，她即說：「盡量啦！」</p><p>樂基兒透視誘惑</p><p>前晚珠寶騷，請來18位中港台三地名模演繹上億元的名貴珠寶，包括樂基兒、姚書軼、台灣名模陳思璇、蔡淑臻、內地名模劉雯等，珠寶除了包括印度文化、神話的IndeMysterieuse系列，更有價值不菲的卡地亞高級珠寶系列。其中，樂基兒一身透視紫裙，露出泳衣痕，演繹一條值3,888萬元的鉑金鑽石頸鏈。<br> 採訪：顏英儀<br> 攝影：林德雄</p></body></html>