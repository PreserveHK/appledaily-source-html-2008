<html><header><meta charset="utf-8"><title>篠原涼子生仔報喜</title></header><body><h1>篠原涼子生仔報喜</h1><p>現年34歲嘅日本女星篠原涼子，前日喺東京一間醫院順利為59歲嘅舞台劇演員丈夫市村正親生咗個囝囝。篠原涼子噚日下晝透過所屬事務所，向日本傳媒發放傳真公佈喜訊，篠原喺傳真裏面話：「雖然BB比預產期早咗來臨，但BB能夠順利出世，實屬好事。我哋感激大家一直以來嘅支持。從今開始我哋家庭增添咗成員，我哋會好好努力，希望獲得大家溫暖嘅保護。」</p></body></html>