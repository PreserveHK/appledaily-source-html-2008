<html><header><meta charset="utf-8"><title>自創醋汁　鮑保開胃</title></header><body><h1>自創醋汁　鮑保開胃</h1><p>母親節，最佳禮物不是錢、不是豪包高級酒家食一圍鮑參翅肚，而是百忙中抽空陪媽媽玩「煮飯仔」。一星期只得3、4天在港的鄧達智，母親節做了媽媽喜歡吃的西餐，有鮑魚海鮮，伯母吃得慣吃得讚，是為最窩心的母親節佳餚！<br><br>記者：廖秀娟<br>攝影：陳陶鈞<br>菜譜及示範：鄧達智</p><p>鄧達智（William）</p><p>身份為時裝設計師，但William其實４歲已開始入廚，留學加拿大的６年，更是天天為兩餐而下苦功。最擅長煮西餐，中餐亦了得，圍村菜亦難不倒他。</p><p>開胃鮑魚小食</p><p>2人份量<br> 時間：15分鐘<br> <br> 侍奉媽咪，當然要吃得好，鮑魚夠體面又滋補，但William想到用意大利陳醋做汁伴兩頭罐頭鮑魚共食，快靚正又有新意，酸甜又不蓋過鮑魚鮮香，相信媽咪都讚好！</p><p>材料</p><p>兩頭罐頭鮑魚1罐、甜椒1個<br> <br> 醬汁料：意大利陳醋3湯匙、橄欖油2茶匙、鹽/糖各1/2茶匙</p><p>做法</p><p>1.鮑魚開罐，鮑魚切片，鮑汁可留起做其他餸菜。<br> <br> 2.甜椒切條狀，與鮑魚片一同上碟。<br> <br> 3.吃時蘸拌好的醬汁便可。&#13;</p><p>Ann：唔同顏色甜椒有咩分別㗎？<br> <br> 答：甜椒以歐洲貨最靚，最常買到係荷蘭貨。橙色最甜、黃色次之，之後係紅色，綠色已經冇乜甜味，反而有少少辛辣味喇！&#13;</p><p>黑色海鮮麵</p><p>2人份量<br> 時間：30分鐘<br> <br> 鮮墨魚汁有陣淡淡墨魚香，配合幾片蒜片，很討人喜歡。</p><p>材料</p><p>新鮮小墨魚（連墨膽）1/2斤、鮮蝦4両、法國邊豆1/2磅、洋葱1/2個（切絲）、Lingueni意大利麵1/2包、Rugala意大利菜100克、鹽1茶匙、蒜片/檸檬汁/橄欖油各少許<br> <br> 汁料：意大利陳醋1湯匙、鹽1/3茶匙、橄欖油1湯匙<br> </p><p>做法</p><p>1.煲滾大煲水煮Lingueni麵7至8分鐘，擱起瀝亁。<br> <br> 2.墨魚洗淨，拉出墨魚頭及墨囊，留起墨囊，清除身內「啫喱」及墨魚骨，墨魚筒切圈。<br> <br> 3.刺穿墨囊留起墨汁，加1:1份量的水攪勻。<br> <br> 4.起鑊以橄欖油爆香洋葱及蒜片，下蝦及墨魚圈煮至七成熟，下意粉兜炒後下鹽，墨汁水沿鑊邊倒下，全部材料兜炒至均勻便可上碟。<br> <br> 5.另以鹽水烚熟法國邊豆，撈起後下檸檬汁；Rugala菜加上汁料拌勻，將兩者圍在碟邊便成。</p><p>Gigi：整墨魚汁咁麻煩，點解唔買現成墨魚汁呀？新鮮的有咩好處？<br> <br> 答：新鮮墨魚汁帶墨魚香味，罐頭的不可比！況且墨魚取墨汁後也可以做餸，何樂而不為？&#13;</p><p>茴香鮮橙沙律</p><p>2人份量<br> 時間：15分鐘<br> <br> 這個沙律用橙做，香甜又大路，媽咪都會肯試食。而茴香比唐芹淡味一點，清新醒胃。</p><p>材料</p><p>新鮮茴香2個、橙1個、橄欖油2茶匙、鹽/糖各1/4茶匙、檸檬汁/薄荷葉各少許
</p><p>做法</p><p>1.茴香洗淨切去頭尾，將中間莖部切片。<br> <br> 2.橙去皮，留少許皮切成幼絲，橙肉切大粒。<br> <br> 3.茴香與橙肉、鹽、糖及橄欖油拌勻，加檸檬汁撈勻，面放薄荷葉便成。</p><p>余小姐：邊度買新鮮茴香？<br> <br> 答：高級超市同中環結志街市都有得賣！一個大概$11至$13，街市賣嘅通常新鮮啲。&#13;</p><p>白酒青口湯</p><p>2人份量<br> 時間：20分鐘<br> <br> 鄧達智用新鮮新西蘭青口，配少量的迷迭香、香葉等，吃落香甜而有酒味，很吊人口胃。</p><p>材料</p><p>青口1磅、洋葱1/2個（切絲）、白酒1/2支、上湯1湯碗、蒜頭3瓣（切片）、迷迭香/香葉/Oregano/番荽/鹽各少許</p><p>做法</p><p>1.起鑊炒香洋葱及蒜片，下鹽及青口同炒，炒至青口半熟，開始分次下白酒，邊下邊攪拌。<br> <br> 2.至白酒香散發，下上湯拌勻，冚蓋煲滾青口湯。<br> <br> 3.開蓋下迷迭香、Oregano及番荽，最後下香葉，煮30秒然後熄火，再在湯上加少許香葉裝飾便成。</p><p>Ada：用咩青口最好？青口好韌係因為煮法還是材料有問題？<br> <br> 答：我鍾意用新西蘭青口夠新鮮；其次歐洲的藍青口都唔錯。青口韌主要係唔新鮮或者煮過火，買有齊兩個殼的新鮮青口，煮到佢開口就OK喇！&#13;</p><p>網上重溫</p><p> http://cooking.appledaily.com </p></body></html>