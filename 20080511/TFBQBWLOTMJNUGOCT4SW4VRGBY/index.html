<html><header><meta charset="utf-8"><title>四葉草開工　Mandy惡補中文<br>安仔驚變跛腳馬伕搵替身</title></header><body><h1>四葉草開工　Mandy惡補中文<br>安仔驚變跛腳馬伕搵替身</h1><p>許志安率領一班年輕演員演出第三輯四葉草《盛裝舞步愛作戰》，昨日眾人出席開鏡拜神儀式。飾演馬伕的安仔自爆有「畏馬症」，稍後拍攝墮馬戲份時會要求替身代勞。</p><p>許志安拍攝完無綫劇集《肥田囍事》後，似乎對演戲甚有興趣，最近再演出無綫青春劇《盛裝舞步愛作戰》。昨日他聯同新晉藝人MandyLieu、洪卓立和羅仲謙等到上水雙魚河騎術學校出席該劇開鏡拜神儀式，眾人更騎馬宣傳。不過擔任活動司儀的葉翠翠卻大潑冷水，當大家興高采烈謂希望該劇收視有50點（約314萬觀眾）時，葉翠翠竟倒米說：「50點，好誇喎。」</p><p>搵陳柏霖繙譯</p><p>今次劇情圍繞眾人在馬術學校受訓的經歷，安仔飾演跛腳馬伕，會與MandyLieu發展感情，不過安仔坦言有畏馬症，稍後拍攝墮馬戲會要求用替身，就連跟馬匹合照，安仔也表現避忌，他說：「喺劇中話我墮馬而失去自信，之後Mandy會令我重拾信心。其實我以前同張衞健騎馬時俾馬嚇親，之後都唔敢再騎馬，所以拍劇都係用替身啦。」他又坦言今次比拍《肥田囍事》舒服，因為《盛》劇只得8集，每集只有30分鐘，比較輕鬆，由於昨日是他首日開工，故並未認得每一張面孔。<br> 至於首次拍劇的MandyLieu會飾演騎術學校導師，她也開始接受騎馬訓練，她笑言暫時未有驚險情況發生，反而她騎的馬匹相當抵死，不時瀨尿。雖然她首次做戲，但慶幸NG不算多。問其男友陳柏霖有否傳授拍戲心得？Mandy說：「佢叫我自然啲就得，但佢都好慘，因為我唔識睇中文，佢成日要幫我繙譯劇本，但我都擔心會拖累拍攝進度。」<br> 採訪：駱華齡　攝影：仇志德</p></body></html>