<html><header><meta charset="utf-8"><title>美職聯之旅：反轉LA摷碧咸蒲點</title></header><body><h1>美職聯之旅：反轉LA摷碧咸蒲點</h1><p>碧咸加盟洛杉磯銀河後，基本上已是美職聯代言人；就算大部份美國人對足球冇興趣，都知道誰是萬人迷。適逢今次美國之旅，小記明查暗訪下發現6個碧咸蒲點；碧咸迷有機會過LA，記緊到比華利山的碧宅，或湖人主場館巡一轉，撞着咸哥心情靚，拎到簽名合照就發達。記者李勇明洛杉磯直擊</p><p>1〉CulverIceArena--錫晒囝囝</p><p>位於黑人區嘅Culver，就係碧咸成日帶囝囝去學冰上曲棍球嘅地方，設備一般得嚟又有啲殘舊。冇辦法啦，要喺南部地區學北方運動，有錢都冇用。<br> CulverIceArena<br> 4545SepulvedaBoulevard<br> CulverCity,CA90230</p><p>2〉PinkTaco--賀咸嫂牛一</p><p>碧咸上月同太太維多莉亞慶祝生日，就去咗呢間墨西哥餐廳食飯。據侍應講，碧咸當日用其他人嘅名留位，所以事前冇人知佢會嚟。而呢間墨西哥餐廳嘅菜式，價錢大約十零蚊美金碟，真經濟！至於好唔好食，試食過嘅小記就話﹕「香港酒樓嘅腸粉仲好食啦！」<br> PinkTaco<br> 10250SantaMonicaBlvd<br> LosAngeles,CA90067</p><p>3〉StaplesCenter--昅實啦啦隊</p><p>碧咸鍾意睇NBA嘅湖人隊比賽，當然更留心啦啦隊嘅舞姿。其實，StaplesCenter除咗有NBA，仲有演唱會舉行，碧咸兩公婆有時三日唔埋兩日就嚟一次，出席率幾高。<br> StaplesCenter<br> 1111S.FigueroaStreet<br> LosAngeles,CA90015</p><p>4〉STK--碧咸飯堂</p><p>門面全黑色裝潢嘅STK，傳聞話係碧咸飯堂，餐廳主打意大利菜，而宣傳海報就以一位露底女郎手持牛扒作賣點，碧咸認真識食。<br> STK<br> 755LaLienegaBoulevard<br> WestHollywood,CA90069</p><p>5〉TheGrove--露天購物</p><p>呢個ShoppingMall最大特點就係露天，購物之餘亦可以享受加州陽光，而廣場中間有間被譽為美國最好食嘅芝士蛋糕店，帶埋細路嚟消閒就最好不過。<br> TheGrove<br> 189TheGroveDrive<br> LosAngeles,CA90036</p><p>6〉Beckham'sHouse--碧府</p><p>比華利山乃洛杉磯豪宅區，貴為全球賺錢最多嘅運動員，萬人迷又點會住唔起。最初以為高尚住宅區保安森嚴，諗住路過望一眼碧咸大宅就算，誰知落車等候不特止，還可以拿出相機大拍特拍。拍照其間，附近居民好奇問：「你影乜呀？吓?碧咸?唔怪得平時咁多狗仔隊跟你啦。」據講萬人迷呢間豪宅盛惠值成1.7億港元，而且隔一條街，就係佢好友湯告魯斯嘅屋企喇！<br> Beckham'sHouse<br> 1105SanYsidroDrive<br> BeverlyHills,CA90210</p></body></html>