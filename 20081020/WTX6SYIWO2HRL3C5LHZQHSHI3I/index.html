<html><header><meta charset="utf-8"><title>Pink過江龍搶鏡</title></header><body><h1>Pink過江龍搶鏡</h1><p>由澳洲錄音業協會舉辦嘅ARIA音樂頒獎禮，噚日喺悉尼舉行。典禮中所頒發嘅獎項全由銷量嚟評定，澳洲新人王GabriellaCilmi囊括3個獎，全年最高銷量大碟則由喺澳洲屬阿姐級嘅DeltaGoodrem奪得。不過論受歡迎程度就Pink贏晒，盛裝出席做嘉賓嘅佢，入場前喺紅地毯度不停同fans握手合照，搶晒幾位主角嘅風頭。</p></body></html>