<html><header><meta charset="utf-8"><title>小瑪歌嗌咪：仔仔家傳農地種木瓜</title></header><body><h1>小瑪歌嗌咪：仔仔家傳農地種木瓜</h1><p>台灣組合F4噚晚喺大阪舉行尾場日本巡迴演唱會，前晚提早慶功，周渝民（仔仔）慶幸喺呢次金融海嘯中冇損失，自然飲得杯落，佢話：「5月時我因為工作太忙，股票全部脫手了。」唔單止咁，佢近年有3層樓，同埋一塊近千坪嘅農地揸手，佢仲話宜蘭塊地成為周家嘅傳家之寶，佢話：「我爸已經在那裏種木瓜了。」</p></body></html>