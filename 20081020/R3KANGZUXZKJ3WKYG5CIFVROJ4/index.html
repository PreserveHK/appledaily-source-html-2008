<html><header><meta charset="utf-8"><title>800萬像素　DC定手機?!</title></header><body><h1>800萬像素　DC定手機?!</h1><p>正當大家手執一部500萬像素智能手機在引以為傲和沾沾自喜之際，唔好意思，Samsung又有部旗艦級新機INNOV8i8510出到800萬像。看機背那個大鏡頭，幾可亂真，以為它是DC多過手機。咁出法，以後仲需唔需要買卡片相機？<br><br>記者︰陸俊雄<br>攝影︰梁細權</p><p>直逼DC級數
</p><p>呢期Samsung出了不久的OMNIAi908已經夠多人談論，WM6.1作業系統下，首部手機配上500萬像素DC。點知熱度未去，水貨INNOV8i8510又報到，S60Version3.2系統，DC功能再升級至800萬像素。<br> 拍攝功能開啓時，機背鏡片組先打開，保護工夫幾足。鏡頭好囂張印住AutoFocus、5.7mm焦距，最叻係f2.6特大光圈，須知一般DC都只得f2.8，但呢位手機身份的挑戰者卻仲要大一點。</p><p>多種拍攝模式
</p><p>既然i908都已經有「人臉辨別」、「一笑即拍」和「全景拍攝」，i8510亦當然唔少得，甚至可以調校埋相片銳利程度、色彩飽和度同對比度，完全追貼今日相機的例牌和進階功能。其實i8510仲有個BlinkShot功能，貼心到Detect你眨完眼先影相。此外，由於i8510內建GPS，影相時更可以加入全球定位資訊在相片中。<br> 至於內存方面，i8510同iPhone3G一樣，共有8GB、16GB兩版本，最高可對應上16GBmicroSDHC，即是最大又係去到32GB記憶容量，真係每張相推到800萬像來影都唔使留手。&#13;</p><p>Profile
</p><p>制式︰3G、GSM四頻、WCDMA<br> 作業系統︰S60Version3.2<br> 相機︰800萬像素CMOS<br> 螢幕︰2.8"（240×320）<br> 插卡︰microSDHC<br> 支援︰WiFi802.11b/g、AGPS、HSDPA7.2Mbps、藍芽（A2DP）<br> 電池︰1200mAh<br> 體積︰106.5×3.9×7.2mm<br> 重量︰141g<br> 查詢︰T-one（29888008）&#13;</p></body></html>