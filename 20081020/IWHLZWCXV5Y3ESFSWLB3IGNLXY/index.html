<html><header><meta charset="utf-8"><title>宮崎葵擦鞋谷新片</title></header><body><h1>宮崎葵擦鞋谷新片</h1><p>東京國際電影節噚日踏入第二日，日本女星宮崎葵現身宣傳參展作《少年Merikensack》，佢話雖然拍攝期間要兼顧埋劇集《篤姬》，但拍得好開心，仲大讚導演宮藤官九郎係天才。另外，阿部寬宣傳探討欺負問題嘅電影《青鳥》，而渡部篤郎就出席其首次執導嘅競賽片《失語的冬天》嘅記招，不斷介紹自己身份係導演，場面搞笑。</p></body></html>