<html><header><meta charset="utf-8"><title>賈曉晨見安志杰㗳晒糖</title></header><body><h1>賈曉晨見安志杰㗳晒糖</h1><p>電影《內衣少女》昨日在中環蘭桂坊酒吧拍外景，在戲內飾演陪酒女郎的賈曉晨（JJ）衣着性感，酥胸半露，遇上情場怕醜仔安志杰，最後擦出愛火花。賈曉晨第一次做陪酒女郎，要拋媚弄眼，又要扮給男人摸手摸腳，她說：「初初拍真係好尷尬，之後都慣，仲越嚟越投入。」</p><p>「佢好大隻好可愛」</p><p>JJ自稱是一個專一的人，入行之後因為公司不准藝人拍拖，所以她停止戀愛，對着高大威猛，樣子俊俏的安志杰，雖然芳心蕩漾，亦只好埋在心底，她說：「我一早聽人講佢（安志杰）係個怕醜仔，我睇過佢好多戲，佢好大隻，好可愛，唉！鍾意都冇用，公司都唔畀，冇辦法啦！」<br> 被指是怕醜仔，但是安志杰一見到JJ突然忍不住攬着對方，嚇得JJ滿臉通紅，安志杰說：「我不嬲都係怕醜仔，所以唔識追女仔，係女仔追我，我都覺得JJ好靚，但係我哋係專業，拍戲就係拍戲。」<br> 採訪、攝影：楊潔雯&#13;</p></body></html>