<html><header><meta charset="utf-8"><title>5　Play：北京直擊次回　浪人派對</title></header><body><h1>5　Play：北京直擊次回　浪人派對</h1><p>愛X-Game的玩家永遠給我難以捉摸的感覺，人家說他們是浪子，我就索性叫他們做「浪人」。今回北京最後一站NikeBMX「LIGHTINGBOLTS」ArtShow派對，再次體驗這堆浪人特質。出發前，去邊？唔知！有咩睇？唔知！有誰出席？唔知！得來Nike官方答案：「包勁嘅BMXParty」。大概是因為事前乜都唔知，由踏足那刻開始，那份驚喜已教人不計前因，齊齊陶醉眼前震撼一刻。<br><br>記者：許維維<br>攝影：陳陶陶</p><p>花式BMX向奧運宣戰</p><p>080808可以話係BMX的重要日子，首次成為奧運項目，雖然暫時只得BMXRacing，但能受到重視，總算踏出第一步，的確可喜可賀。NikeBMXTeam專程由美國拉大隊到北京，搵來3位Nike6.0BMXTeam成員作花式表演，似向奧運宣戰，宣示花式BMX同樣矚目，藉此希望花式BMX齊齊成為奧運項目。BMX之父BobHaro：「等了幾十年，終於等到今日，下一個目標當然希望花式BMX都可打入奧運，不過由於計分準則較困難，相信並非下一屆奧運可以實現。」</p><p>必炒奧運別注BLAZER</p><p>若說派對主角係BobHaro，MichaelLau必定有能力平分秋色，因為會場焦點都放於限量版紅黃色BLAZER之上，加埋以中國奧運單車隊為題，一人一車搪膠Figure，順理成章突顯Michael為中國BMX奧運隊設計服飾的身份。Nike一向有贊助日本同美國BMX隊，今屆首次贊助中國奧運隊，Nike希望找一位中國人設計，經過上次DunkSB的合作，今次決定同樣由Michael操刀，為港人再次爭光。發售日期及售價待定，大家必定拭目以待這件必炒之作。</p><p>BMX藝術展覽</p><p>BobHaro的插畫、革命性的產品設計都成功將創意藝術帶入BMX之內，這晚派對的另一目的係展覽20個單車頭牌（NumberPlate），頭牌來自世界各地的Artist。借助ArtWork展現各地文化，道出每位Artist給BMX的Message，作品最後更會作慈善拍賣用途。</p></body></html>