<html><header><meta charset="utf-8"><title>Sammi新入手　WatchMe!</title></header><body><h1>Sammi新入手　WatchMe!</h1><p>每個天后級女星，長期都會有個名牌跟身，兩位一體，凸顯其天后地位。品牌也有其「星運」，Celine在IvanaOmazic執掌後，慢慢又再攀上另一高峯，今次推出的「WatchMe」手袋系列，共有七種主題咁多，手袋事業如日方中。天后級歌手Sammi（鄭秀文）事業叫做上晒岸，也是Celine常客，今年飛去巴黎睇Celine秋冬時裝展就拎住個價值18萬的鱷魚皮「WatchMeWork」鮮紅手袋睇騷，比模特兒還要搶鏡，好像叫大家：「Watchme唔該！」<br><br>記者：梁俊鵬<br>攝影：王文忠<br>model：KimD@Elite<br>makeup&amp;hair：PhysCheung</p><p>強調實用性的「WatchMeWork」間隔實用，放A4文件都不成問題。</p><p>幾十款WatchMe!</p><p>Celine最新的「WatchMe」手袋系列有Work、Play、Travel等七個不同主題功能，由購物袋、返工袋到晚裝手袋都能兼顧，但背後有個共通點，它們都是襟興的flapbag。物料及細節上，Celine亦花了不少工夫：閃爍漆皮、天然紋理的小羊皮、質感十足的鱷魚皮等，夾埋patchwork、鏡面、鈕扣等裝飾，「變出」幾十款WatchMe設計。</p><p>Sammi最愛Work</p><p>Sammi愛用「WatchMeMove」的mirrorbag，並用來作dailybag，行街食飯百搭用。但據品牌公關小姐透露，Sammi早幾日還親自到專門店買多個「WatchMeWork」紅色漆皮手袋，亦即我們大相中模特兒手執紅色漆皮的這款。</p><p>WatchMeDance</p><p>一般clutchsize的手袋都總有「食之無肉，棄之有味」的感覺，因為袋得一件又唔袋得另一件，煩過執個大袋出街。這個WatchMeDance柔軟羊皮好揸手之餘，袋身兩旁都設有鈕扣，可以有更多「士啤」空間用。<br> <br> 「WatchMeDance」patchwork皮手袋$9,800<br> 灰色羊毛連身裙$16,000<br> Burberry啡色太陽眼鏡$1,980（SunglassHut）</p><p>WatchMeShop</p><p>最平實的「WatchMeShop」顧名思義係一個shopping專用袋，一味夠大，特別用上輕身而柔軟的山羊皮，起碼唔會有「乜都無放入去，但個袋重過磚頭」的感覺，userfriendly。</p><p>WatchMePlay</p><p>標榜兩個用法的「WatchMe」系列，少有的彩藍色「WatchMePlay」可以變成手握手袋，事實上個袋大到裝得落A4size文件夾，放多多化妝品都得，最適合去casualparty用。<br> <br> 「WatchMePlay」藍色漆皮手袋$11,500<br> 灰色羊毛外套$13,500<br> 灰色茄士咩長袖衫$9,400</p><p>WatchMeMove</p><p>復刻70年代軍裝款式的「WatchMeMove」與「WatchMeLive」，只是大小不同。講實用性，兩個系列的設計都絕對交到貨，內裏有兩層間隔，減少一般方形手袋的不便。講靚，袋身設計有格紋、復古圖案、鏡面、漆皮等，還有流行的佩鏈，保證同時滿足到兩個願望。</p><p>WatchMeLive</p><p>「WatchMeLive」啡色手袋$14,500<br> 灰色羊毛長褸$23,000</p><p>WatchMeTravel</p><p>好靚，唔捨得將它周圍放，就是我對這個手袋的意見。雖然設計師好體貼地設計拉鏈部份，係由底部拉上頂部，令去shopping為主要目的的旅客可以「塞爆袋」，但都是一句：唔捨得。</p><p>Celine（25251281）<br> 中環置地廣場地下G9號舖<br> <br> Sunglasshut（27366917）<br> 尖沙嘴廣東道2號C及D地舖</p></body></html>