<html><header><meta charset="utf-8"><title>李孝利新歌外洩嬲爆</title></header><body><h1>李孝利新歌外洩嬲爆</h1><p>即將喺今個禮拜三出新碟嘅韓國天后李孝利認真黑仔，佢上個月已經俾人非法搶先公開新碟嘅宣傳片，點知噚日又有5首新歌外洩喺網上任聽。事務所話呢幾首歌原本打算聽日先公開，𠵱家搞成咁佢哋好嬲，已經要求警方嘅網上搜查隊盡快查出真兇，仲呼籲歌迷尊重知識版權㖭！</p></body></html>