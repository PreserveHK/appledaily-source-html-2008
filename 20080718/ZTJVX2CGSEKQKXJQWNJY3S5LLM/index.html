<html><header><meta charset="utf-8"><title>愛子墮樓亡　病父愁殮費</title></header><body><h1>愛子墮樓亡　病父愁殮費</h1><p>沉默少年踏上自殺不歸路，最傷心莫過於年老雙親。52歲的憲叔勞碌大半生養活妻兒，近年飽受腰患困擾，在接受骨科手術前突接獲噩耗，幼子阿池墮樓身亡，喪子打擊令他餘生留下遺憾。<br> 憲叔的16歲幼子阿池，於本月5日離家，逕自走到大埔大元邨女友家，疑箍煲不遂，攀過走廊欄河墮樓身亡。在憲叔趕到醫院見兒子一面時，他才知兒子拍拖。他自怨平日甚少與子女溝通，令悲劇發生。「我字又唔識多一個，好少同仔女傾偈，個個都好靜，唔係好鍾意講嘢，真係好突然，去到醫院嗰刻先知佢有女朋友、拍緊拖。」<br> 回想出事當日，憲叔更是老淚縱橫。「佢早幾日仲參加學校少年軍訓營，去廣州3日，返到嚟都冇嘢。就連出事當日出門都係笑咪咪。真係冇諗到佢好地地出去，會唔識返嚟!」</p><p>基金撥款直接支付</p><p>想到兒子的死，再想到自己勞累大半生，憲叔不勝欷歔。他以往靠在地盤幹粗活維生，10年前才由汕尾鄉間接妻子及三名子女來港團聚。為努力賺錢，他在地盤密集地工作，終於捱出病來。近年憲叔備受腰患困擾而無法工作，22歲長女及19歲次子仍在求學，一家五口領取綜援金過活。<br> 憲叔獲社署批出1萬元殮葬津貼安葬阿池，惟仍不足以支付整筆殮葬費。蘋果日報慈善基金已安排撥款2萬元直接支付殯儀公司，以濟其燃眉之急。<br> 捐款編號：C2595<br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>