<html><header><meta charset="utf-8"><title>消費blog：最新數碼相機Canon最掂</title></header><body><h1>消費blog：最新數碼相機Canon最掂</h1><p>平日低胸短裙以索女形象示人嘅同事嘉文，噚日佢話約咗男友去蘇梅過二人世界，想買部相機影低啲溫馨照，問我有乜好介紹。佢真係問啱人，消委會啱啱測試咗一批最新型號數碼相機，總有一款啱心水。</p><p>測試包辦頭三位</p><p>消委會老友話，今次測試咗26款數碼相機，經過照片質素、短片質素、閃光拍攝效果等七項測試，Canon相機表現最好。喺3至4倍變焦類別，頭三位都係Canon，榜首嘅DigitalIXUS80IS（圖），機身輕巧、功能多，快門反應同開機快，賣2,180元；PowerShotA470雖然屈居第二，但勝在平一半，賣1,180元；老三PowerShotA590IS（1,680元），功能多，各項表現理想。好在CasioExilimEX-Z1080（2,180元）排到第四，賣點係照片清晰度高。<br> 5至7.1倍變焦都係CanonDigitalIXUS970IS奪冠，照片清晰、整體照片質素高，賣3,080元；第二位NikonCoolpixP60比Canon平1,000元，抵買。排第三嘅PentaxOptioM50勝在體積夠細，賣2,190元。<br> 老友又教路，買相機嗰陣要當面檢查相機是否殘舊，有冇損壞刮花嘅痕迹，顯示屏有冇「光點」或「死點」等；仲要裝埋電池試拍，查吓液晶顯示清唔清，對焦得唔得等，唔滿意就要換。<br> 電郵：mailto:shoppingjing@appledaily.com<br> 逢周六、周日刊出</p></body></html>