<html><header><meta charset="utf-8"><title>奧運上身</title></header><body><h1>奧運上身</h1><p>仲有22日奧運殺到埋身，但香港街頭只得幾隻福娃和馬仔，冇乜奧運氣氛。時裝界就熱鬧得多，繼早前一眾品牌如Celine、Prada、Gucci等率先借奧運之名推出新系列，最近又有品牌新推一系列奧運產品，先有Armani的08紀念版tee，又有Bauhaus的搞鬼馬術tee……要證明港人幾咁熱烈支持京奧，行動最實際，着上身啦！<br><br>記者：葉雪芯<br>攝影：王文忠<br>model：Regina@ModelManagement<br>make-up&amp;hair：Meega</p><p>EmporioArmani　08京奧Pechino</p><p>北京奧運仲有廿幾日開波，全世界的大事焦點都集中北京，不少品牌都趁機入京面聖，EmporioArmani是其中一員，六月剛進京開設第9間分店，還特別為奧運推出ExclusiveEditionPechino2008系列tee，以黑白灰為主調，每個item都印上2008logo，配合08年8月8日奧運大日子。系列中女裝較多變化，其中的短身灰色外套，背幅鑲有紅色珠片，前幅綴以鷹徽和Pechino2008字樣刺繡，富有東方味。</p><p>TOUGH另類馬術
</p><p>人人出奧運tee，以時裝革命者自居的Bauhaus都不甘示弱，旗下品牌Salad以香港協辦的馬術比賽為題，以彩色馬術圖案配柔和的米白底色，夠少女味。而TOUGH則把運動元素結合另類題材，在馬術項目鬧得熱烘烘的同時，以運動項目象徵符號大玩「另類馬術」，幽默抵死。此外，又有以肥胖男士嘲諷社會瘦身熱潮的slogantee，帶出人們盲目瘦身的訊息，貫徹品牌的叛逆風格。</p><p>EQ:IQ獎牌tee</p><p>中國在奧運史上是拎得最多金牌的國家之一，今年又做主辦國，EQ:IQ設計了一系列獎牌tee支持祖國再拎多啲獎牌，白色tee上有金、銀、銅三色獎牌圖案，隨tee還有鮮橙色環保包裝袋packing。</p><p>Playboy五環兔
</p><p>除了奧運tee，仲有其他品牌乘機推出奧運產品，一於齊齊炒㷫奧運風。Playboy推出的OlympicCollection限量版系列，以sportyPlayboy徽章為標記，有手挽袋及斜揹袋款，配合荔枝紋防水的質料，夠實用百搭。隨袋更有可愛的奧運五環……噢，睇錯咗，係五兔先真，五隻兔仔不同顏色，用了奧運五色環的概念──黃、綠、紅、藍、黑來設計，還可以隨時除下作匙扣，一物二用！</p><p>ASICS京奧別注底價$1,500
</p><p>曾紅極一時的ASICS，絕迹波鞋界已有一段日子，今年為奧運重出江湖，推出3款京奧別注版，分別繡上中國、日本及香港字樣的特別版跑鞋MarathonSortieJapanTMM900，全球只得一對，極具收藏價值。3對鞋都只作競投，底價港幣$1,500，有興趣可填上競投價錢及個人聯絡資料，以郵寄或電郵方式參加，所得款項將撥捐香港業餘田徑總會，以培訓跑壇新秀。<br> <br> 競投日期：即日起至8月4日止，結果將於8月8日由專人通知領取。<br> 郵寄地址：葵芳興芳路223號新都會廣場1期9樓909-910室（信封面請註明「MarathonSortieJapanTMM900競投」）<br> 電郵地址：mailto:wholesales_sec@millock.com.hk<br> 查詢：24121809</p><p>（ea）EmporioArmani（25327777）<br> 中環遮打道11號AmaniChaterHouse1&amp;2樓　<br> <br> （b）Bubble（27587255）<br> 九龍灣德福廣場1期F13舖　<br> <br> （e）EQ:iQ（22347325）<br> 中環IFC商場1097舖　<br> <br> （s）Salad（31489299）<br> 觀塘創紀之城5期3樓9舖　<br> <br> （t）TOUGH（28826036）<br> 銅鑼灣啓超道8號地下</p></body></html>