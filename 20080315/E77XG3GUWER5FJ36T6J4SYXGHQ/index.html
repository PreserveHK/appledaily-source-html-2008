<html><header><meta charset="utf-8"><title>LooseFit回歸　一身鬆晒</title></header><body><h1>LooseFit回歸　一身鬆晒</h1><p>瘦人着衫一向都特別着數，着乜都好似好睇啲。上幾季窄身風吹得興起，一時窄身Tee，一時又SkinnyJeans，簡直就是瘦人天下，身形稍稍圓潤一點的，去Shopping都無衫可買。不過來到08年春夏季，圓潤人有福了，闊袍大袖氣候回歸，無論衫褲裙都大玩LooseFit，着衫唔使再窄住窄住，一身鬆晒。<br><br>記者：葉雪芯<br>攝影：王文忠<br>Model：YuliaK@ModelManagement<br>Make-up&amp;Hair：Michael</p><p>這兩季勁Hit的OversizeTee，就是LooseFitStyle最易着的Item，高大或嬌小女生一樣OK。這件「大碼Tee」在袖位加上索繩，可調校泡泡袖的窄闊。<br> <br> ktz藍×紅色小丑闊身白色Tee$990（d）</p><p>這件上衣衫身超囗鬆，但配合柯根紗物料，闊身衫都有飄逸感。<br> <br> VeraWang天藍色柯根紗闊身外套$11,500（j）<br> VeraWang湖水綠寶石鬆身背心$11,000（j）</p><p>夠高䠷的話，可試高難度動作，上闊下闊，玩Layering層次感。<br> <br> ZucZug橙粉紅色膠質闊身薄外套$3,350（z）<br> Zucca淺杏色闊袖Tee$2,399（a）<br> ZucZug白色闊褲$1,165（z）</p><p>輕薄質料穿出線條
</p><p>可能大家擔心，下下咁大塊布撻上身，真是乜女性線條都埋沒晒。咁就錯晒，LooseFit雖然玩闊，但闊得來仍有剪裁和Details，如泡泡束袖束腳款，窄袖闊身或闊袖收身等玩Contrast的設計，反而更有含蓄的線條美；再配合如雪紡、絲、絹等柔軟輕薄的質料，帶來春日的飄逸和輕鬆感，一點都不累贅。</p><p>衫身是NormalCutting，不過玩闊袖，只是上身LooseFit的One-piece，配上簡單的Leggings或絲襪，突出層次感。<br> <br> sly灰色闊袖冷連身裙$650（d）<br> Zucca金色珠仔頸鏈$2,599（a）</p><p>闊袍大袖和民族圖案，都是今季大熱元素之二。<br> <br> OscardelaRenta啡色寶石領闊袖衫$19,900（j）</p><p>其他推介</p><p>闊袍大星</p><p>各大牌設計師喺巴黎米蘭紐約08春夏FashionShow揭開謎底──LooseFit大熱，唔係吹水，有圖為證，連香港明星都追住跟</p><p>以穿着LooseFit頻密程度來說，楊千嬅都算眾星中之冠！嗱，我唔係話佢肥無身材先咁着呀，瘦身成功的衞蘭咪一樣係咁着！</p><p>闊袍大牌</p><p>窄牛、窄身衫、SlimCut近幾年都大行其道，甚至不少時裝達人都話明要節衣縮食，預測未來幾季依然係窄身時代。不過潮流和時裝大師的心意，又點會咁易俾我哋猜測到。話口未完，今個春夏季各大牌即刻來個無闊不歡，例子大把：Chlo囗、VeraWang、Lanvin、StellaMcCartney、DianeVonFurstenberg、DriesVanNoten、Marni、SalvatoreFerragamo、Y-3、Zucca，各師各法推出LooseFit闊袍大袖春裝。</p><p>（a）Zucca（25045216）銅鑼灣百德新街66號地下C舖<br> <br> （z）ZucZug（28269118）中環威靈頓街43號<br> <br> （d）D-mop（22034130）銅鑼灣京士頓街8號地下B舖<br> <br> （j）Joyce（28101120）中環新世界大廈地下</p></body></html>