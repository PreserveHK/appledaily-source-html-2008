<html><header><meta charset="utf-8"><title>隔牆有耳：問號包圍嘉咸街 - 李八方</title></header><body><h1>隔牆有耳：問號包圍嘉咸街 - 李八方</h1><p>有逾百年歷史嘅嘉咸街市集俾市建局列為H18重建項目，市區重建有人歡喜有人愁，唔係人人都受惠，中西區關注組噚日連同幾個區議員搞咗個百年市集告急行動，喺重建區內已經拉閘關門嘅吉舖門口貼上大型問號橫額，佢哋指區內好多有特色商戶、小販因為重建被迫走，所以要質問市建局，點解好好一個百年市集，要搞到成為歷史。<br> 關注組成員羅雅寧話，自從重建計劃推出後，唔少業主乘機加租，搞到好多市集攤檔同商舖捱唔住，有一成被迫執笠；另一方面，由於好多居民遷出，樓下商舖因為冇咗街坊客而生意大減，有魚檔生意驟減一半，分分鐘被陰亁。羅雅寧要求市建局可以考慮由「國際都市委員會」提交嘅規劃方案，保留大部份攤檔同戰前樓宇，唔好畀呢個有悠久歷史嘅市集消失。</p></body></html>