<html><header><meta charset="utf-8"><title>麥當娜回春出新碟</title></header><body><h1>麥當娜回春出新碟</h1><p>快將50歲嘅樂壇天后麥當娜（Madonna），近日公開咗下月底推出嘅新碟《HardCandy》嘅封面造型。近年出席公開場合時都係皺紋暴現嘅佢，喺封面竟然身材同樣貌出眾，不得不佩服現今電腦嘅執相技巧。今次娜姐打扮成女拳手，又擘大腳展示女性剛強嘅一面，好唔好睇就見仁見智啦！另外佢同Justin合唱嘅新歌，將被採用成為洗頭水廣告歌，就有人話cheap咗少少。</p></body></html>