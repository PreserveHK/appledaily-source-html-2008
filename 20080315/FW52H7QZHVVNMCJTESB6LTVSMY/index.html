<html><header><meta charset="utf-8"><title>嚴選二手七人車　精武家庭冧Alphard</title></header><body><h1>嚴選二手七人車　精武家庭冧Alphard</h1><p>七人車越出越細架，車櫳闊落又Function多多，難怪成熱爆之選，有個二十幾年老友都心思思想換番部，但佢就話家中成員個個十八般武藝，老婆揸車當打機，夠狠但無技術；一對活潑寶貝就車廂當習武場，又打又跳兼四圍搞……與其問長問短，不如舉家親身試揸試坐，自己揀好過喇！<br><br>記者：徐影龍<br>攝影：陳陶鈞</p><p>半價出車老竇流口水</p><p>Virginia嫁咗個好老公，屋企買咗架舒服七人車代步兼買餸，點知佢老公、又即係我老友Eric偷偷同我講，嫌架車c.c.細唔夠力，坐多幾個上斜都無力，心思思想換（其實係自己想揸得爽啲），聽見呢架二手Alphard半價咁筍，即時雙眼發光口水直標，點知老婆原來嫌七人車難睇位，泊車時心驚膽跳。OK，Alphard又有埋前後泊車鏡頭，睇住個芒慢慢泊，易過打《GT5》。兩個小朋友24小時精力旺盛，車櫳細加上小朋友周身郁，今勻呢架就考起佢哋，拉低中排再接合後排，變成特大梳化床，碌足半個鐘都唔停，就算行車時坐定定，哥哥伸晒手腳都掂唔到隔籬阿妹，真係交都打少啲！阿媽話車櫳大令小朋友無咁易亂搞門掣，毋須疑神疑鬼驚未Lock門。</p><p>江家試車有嘢講</p><p>Eric</p><p>好功夫：身手敏捷，追求速度。<br> <br> 「3.0公升果然不同！全程輕踩油門已足夠，由荃灣入深井都好爽快，就算𠵱家坐足七個人，上斜仍然輕鬆自如，閒時一個人飆吓車都幾爽。你知喇，男人最忌有心無力㗎嘛！」</p><p>Virginia</p><p>好功夫：力大無窮，尤其購物時，多多捧得起。<br> <br> 「我最欣賞車櫳夠高唔頂頭，令到尾廂變相好闊落，拉低後排更係大得誇張，搬屋都Call少轉貨Van喇。」</p><p>Alex</p><p>好功夫：彈跳力強，爬高爬低無時停。<br> <br> 「同阿妹喺架車度捐嚟捐去好好玩，老竇唔畀我搞前面啲掣，我惟有轉玩頭殼頂個窗！」</p><p>晴晴</p><p>好功夫：隨時隨地搵睡魔。<br> <br> 「玩得好攰，唔同你講，zzz……」</p><p>康哥教揀車</p><p>「七人車個二手價一向企得好硬，想壓價便要留意車側線條（尤其腰線），是否筆直統一，有高低起伏即代表撞過，不妨壓價5-8%。後排經常坐人嘅，最好揀啲中排獨立座椅，毋須起身摺起座椅，方便後排乘客上落。」</p><p>豐田AlphardMS-LeonEdition（a）</p><p>03年製造<br> 3.0公升<br> 2手車<br> 行車里數：約9,800km<br> 新車價：約$50萬<br> 二手價：$249,000</p><p>仲有好介紹</p><p>豐田AlphardWelcab（b）<br>貼體家人</p><p>Alphard熱賣，呢款Welcab特設全電動移動式座椅，㩒吓個掣張凳就可伸出車外，再慢慢升降，毋須扶上扶落，體貼家中老人家。<br> <br> 05年製造/3.0公升/未出牌<br> 行車里數：約19,259km<br> 新車價：約$50萬<br> 二手價：$308,000（上會價）</p><p>OpelZafira（c）<br>勁低咪數</p><p>行車里數只得四千幾，新淨靚仔。車櫳一貫Opel特色，如4個長條形天窗、飛機桿式手掣等，半皮半絨座椅亦相當搶眼。<br> <br> 06年製造/2.2公升/未出牌<br> 行車里數：約4,500km<br> 新車價：約$24萬<br> 二手價：$188,000</p><p>MazdaPremacy（c）<br>價低易供</p><p>00年製造<br> 1.8公升<br> 2手車<br> 行車里數：約51,340km<br> 新車價：約$16萬<br> 二手價：$55,000</p><p>豐田Alphard（a）<br>豪華座椅</p><p>04年製造<br> 3.0公升<br> 0手車<br> 行車里數：約6,000km<br> 新車價：約$50萬<br> 二手價：$369,000</p><p>HondaElysion（a）<br>新車二手價</p><p>07年製造<br> 3.5公升<br> 0手車<br> 行車里數：約10km<br> 新車價：約$50萬<br> 二手價：$439,000</p><p>豐田Granvia（c）<br>保養得宜</p><p>01年製造<br> 3.4公升<br> 0手車<br> 行車里數：約55,360km<br> 新車價：約$50萬<br> 二手價：$108,000</p><p>HondaCrossroad（b）<br>鍍銀閃軨</p><p>07年製造<br> 1.8公升<br> 未出牌<br> 行車里數：約1,500km<br> 新車價：約$30萬<br> 二手價：$258,000（上會價）</p><p>HondaOdyssey（b）<br>抵玩黑魂</p><p>05年製造<br> 2.4公升<br> 未出牌<br> 行車里數：約12,000km<br> 新車價：約$33萬<br> 二手價：$218,000（上會價）</p><p>豐田AlphardHybird（b）<br>豪華混能</p><p>06年製造<br> 2.4公升<br> 未出牌<br> 行車里數：約15,125km<br> 新車價：約$60萬<br> 二手價：$438,000（上會價）</p><p>HondaStream（c）<br>至型七人車</p><p>04年製造<br> 1.7公升<br> 0手車<br> 行車里數：約42,220km<br> 新車價：約$20萬<br> 二手價：$108,000</p><p>查詢：<br> （a）富利堡（28776700）<br> （b）偉昌（23628628）<br> （c）大昌行（22621118）</p></body></html>