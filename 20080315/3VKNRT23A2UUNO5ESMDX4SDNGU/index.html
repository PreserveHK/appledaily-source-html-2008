<html><header><meta charset="utf-8"><title>曹永廉帶BB打流感針</title></header><body><h1>曹永廉帶BB打流感針</h1><p>無綫新劇《真心英雄》前晚在沙田一間酒樓門外拍攝，參與演出的有郭晉安、蒙嘉慧、曹永廉、姚嘉妮及陳國邦等，這場戲講述眾友為曹永廉慶祝生日，陳國邦更飲至醉醺醺，要眾人扶他離去。在拍攝期間，有一名男子在街上放狗，由於他不停鬧狗，聲浪太大，工作人員即要求他細聲點，不過卻被該男子大聲喝罵，工作人員當堂被嚇窒。</p><p>交流湊仔經</p><p>快為人父的郭晉安在拍攝期間，不時與已為人父的曹永廉大談湊仔心得，安仔說：「太太仲有一個月就生，佢一向有瘦身贊助，至於啲奶粉同尿片都有準備喇，拍完呢個劇我唔再拍劇住，因為要陪老婆。」曹永廉就大讚BB得意，他說:「BB本來係外母湊，不過𠵱家會請工人，日前帶咗BB去打針，因為啲流感好犀利，點知排成個鐘先打到，可能多人病，醫院都塞滿人。」<br> 採訪：魯萍<br> 攝影：陳俊強</p></body></html>