<html><header><meta charset="utf-8"><title>宋一國紅轎娶老婆</title></header><body><h1>宋一國紅轎娶老婆</h1><p>韓星宋一國噚晚喺首爾華克山莊酒店，同拍拖年半嘅檢察官女友舉行婚禮。雖然婚禮冇對外公開，但依然吸引大批記者喺門外等候。<br> 畢竟宋一國圈內人緣唔錯，而佢媽媽金乙東又係演員，所以出席嘉賓多到數唔晒，包括女星李寶英、金亞中、宋智孝、「德久叔」任賢識、「鄭尚宮」呂韻季等。由於佢哋舉行傳統韓式婚宴，所以一對新人都着上韓服，會場仲安排大轎畀佢哋用。</p></body></html>