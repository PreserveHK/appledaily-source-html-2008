<html><header><meta charset="utf-8"><title>割價接Job賣大包<br>楊怡、思琦剪綵鬥低胸</title></header><body><h1>割價接Job賣大包<br>楊怡、思琦剪綵鬥低胸</h1><p>在金融海嘯影響下，全球經濟低迷，但楊怡、楊思琦及李詩韻卻不愁沒有搵錢機會，昨日三人出席剪綵活動，楊思琦與楊怡賣大包，酥胸半露冧客，甚為養眼，在經濟不景氣下，楊怡承認被客壓價，不過為求積穀防飢，只要價錢合理也樂意效勞。</p><p>楊怡、楊思琦及李詩韻昨日應邀為灣仔一間租車服務公司新店開幕剪綵，近期的楊怡十分拼搏，不時性感示人，十分搶鏡，她與楊思琦昨日更以低胸裝打扮冧客，令二人成為眾人爭相拍照對象，李詩韻雖然也露香肩示人，但性感程度明顯較她們遜色。</p><p>「有工作已好好」</p><p>被問到在金融海嘯影響下，剪綵活動及搵錢機會是否受到影響？楊怡自誇地說：「我好使好用，我又唔會加價，不過有客問過減價嘅事，如果係合理就OK，今次都係開心價。」講到陳豪願意減價接騷，楊怡說：「我諗大家藝員同事會共度時艱，出價低啲都冇所謂，做嘢但求開心，如果要減人工又唔係我一個，最緊要有job做。」<br> 楊思琦覺得在經濟低迷時期仍有工作已很開心，她說：「都冇少到工作，之前先去咗澳門登台，啲價錢影響唔大，最緊要開心，有工作已經好好。」</p><p>李詩韻慎用錢</p><p>李詩韻就自言現在最緊要積穀防飢，不會亂花錢，至於接工作也沒有被人勁壓價，她說：「以前屋企環境較好，爸爸有揸法拉利、林寶堅尼啲名車，不過𠵱家冇咁好，所以考慮租靚車畀爸爸揸。」<br> 此外，楊思琦昨日又出席在德福廣場舉行的傢俬活動，問到她可有與男友李永豪拍拖睇傢俬，她說有與家人一同逛傢俬店，記者取笑她已視男友為家人時，她即說：「唔係呀，係同媽咪去睇呀。」<br> 採訪、攝影：張俊銘</p></body></html>