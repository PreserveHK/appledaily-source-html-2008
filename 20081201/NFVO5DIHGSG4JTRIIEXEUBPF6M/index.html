<html><header><meta charset="utf-8"><title>800萬像素Sharp新王　靚影驗司</title></header><body><h1>800萬像素Sharp新王　靚影驗司</h1><p>日本機每季都舉行指定「時裝騷」！08年冬，SoftBank907系雖未收到抵港情報，但另一對手NTTDoCoMo已搶先有新貨到，主角係Sharp「水貨解鎖版」800萬像素機王SH-01A！行內人話佢係SX833後，第二款具備CCD成像技術手機，曾試過近距離拍攝壽司，Playback睇清到肉質係滑定粗都一目了然，真係唔講句「依支班」都唔得！<br><br>記者：陳國輝<br>攝影：楊錦文<br></p><p>谷盡！3秒儲好相</p><p>CCD質素肯定比手機常用嘅CMOS高幾班，問題係玩過上幾代SX833都知，佢最大敗筆係就算影到鬼火咁靚，但簡單一張300萬像素相都要Save5、6秒！SH-01A仲係800萬像素㖭，會唔會Save廿秒先搞掂？好彩！今次運算速度明顯加強，特別係儲存最高像素照片（3,264×2,248）嘅話大概3秒就完成，感覺唔會比SE等牌子差好耐。<br> 拍攝花臣當然唔止得風景、人像、微距咁少，佢今次Update埋最新人臉對焦同全景拍攝；影相模式亦與之前有啲唔同，你要將屏幕扭轉90度先揀到800萬素解像度，而正常情況下，手機最多只可設為全景Mode，解像度只有2,560×640。</p><p>純白機面藏LED
</p><p>日本機最擅長花巧嘢！早前有水貨佬返咗905、906，分唇花巧到極！例如方向鍵突變電腦MousePad，波平如鏡嘅機面收埋LED芒，仲有屏幕可以橫向揭90度旋轉，方便睇數碼電視（日本專用！）。SH-01A配備TouchCruiser同埋LED芒，特別係後者，當你閂埋機蓋嗰陣先會發現，真係鬼馬。
</p><p>Special介面
</p><p>試相區<br>睇得見肉質</p><p>5款壽司中，例如三文魚同埋蝦嘅肉質比較嫩滑，竟然喺相入面可以Feel到。
</p><p>影室內變黃
</p><p>補光燈輔助下，僅照片中間位置夠光，四邊開始有少少偏黃，而且有Noise。
</p><p>Profile</p><p>制式：WCDMA/GSM三頻<br> 體積：111×50×16.6mm<br> 重量：145g<br> 通話時間：210（3G）/180（2G）分鐘<br> 顏色：白、藍、粉紅<br> 主要功能：800萬像素CCD鏡頭、防震拍片、人臉對焦、全景拍攝、3.3"ASV屏幕、支援8GBmicroSDHC、紅外線、藍芽<br> <br> Like（23915552）</p></body></html>