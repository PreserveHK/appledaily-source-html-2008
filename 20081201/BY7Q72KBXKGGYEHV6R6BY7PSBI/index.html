<html><header><meta charset="utf-8"><title>AmandaS流行預告　今冬四條匙</title></header><body><h1>AmandaS流行預告　今冬四條匙</h1><p>名模其實最懂「人着衫」，而並非「衫着人」之道。她們有不少機會親身着各種平價或貴價的衣服，AmandaS雖然性格是一個鬼妹仔，但嬌小平均的身形着日系中價Fashion一樣注目度爆燈。今次的主角JEANASiS與LOWRYSFARM就正是以相宜價錢，一店式就可買齊冬季大流行的Items，難怪Amanda影完這輯相都掛住掃貨唔捨得走。<br><br>記者：梁俊鵬<br>攝影：王文忠、周旭文（產品）</p><p>KeyStyle1</p><p>JEANASiS灰色雪花One-piece$579（j）<br> JEANASiS啡色毛毛雙面背心$1,599（j）<br> JEANASiS啡色FringeBoots$979（j）<br> JEANASiS啡色襪褲$279（j）<br> HARE啡色毛毛帽$349（h）</p><p>KeyStyle1　民族花</p><p>民族Look的確是日系時裝的強項，每到冬天，印有民族花紋的各類Items紛紛出爐，好似外套、斗篷，甚至LegWarmers、冷帽等等，只要你想像得到的都可以加上民族花。配合流蘇長靴、雪靴等着足幾年冬天都唔覺Out。
</p><p>KeyStyle2　格仔</p><p>歐洲品牌如D&amp;G、Dsquared等煲起的格仔熱潮，剪裁上掛住凸顯女性魅力，除非Model身形否則着出來好似兩回事。於是格仔紋在日系時裝又有另一表現方式，專攻長身格仔恤衫，一件遮N醜，着得舒服，先叫正宗CasualWear。</p><p>KeyStyle2</p><p>JEANASiS淺灰色外套$679（j）<br> LOWRYSFARM紅色格仔恤衫裙$509（l）<br> HARE啡色織皮Belt$349（h）<br> JEANASiS啡色襪褲$279（j）<br> JEANASiS黑色長Boots$939（j）<br> LOWRYSFARM黑色紳士帽$259（l）</p><p>KeyStyle3　孖襟褸</p><p>秋冬懶人至愛必數孖襟褸，扣晒鈕就不用花精神襯入面件衫，凍少少可以用頸巾做配搭。通常為了慳錢，都會選淨色褸款，到時你想襯誇張的Scarf或Leggings就悉隨尊便。</p><p>KeyStyle3</p><p>JEANASiS啡色孖襟中褸$1,079（j）<br> JEANASiS紅色短裙$589（j）<br> JEANASiS閃藍色襪褲$279（j）<br> HARE彩色民族圖案Scarf$539（h）<br> JEANASiS黑色毛毛短Boots$789（j）</p><p>KeyStyle4　DownJacket</p><p>又一件永恒且實用的FashionItem，原理像泡泡裙一樣，睇落脹卜卜夠可愛，無論襯收身Knit或闊身少少的One-piece裙都各有各靚。而且女裝的DownJacket通常鮮色，永遠是最Eye-catching的KeyItem。</p><p>KeyStyle4</p><p>JEANASiS啡色色丁料暗花連身裙$1,079（j）<br> JEANASiS杏色Top$259（j）<br> JEANASiS紫色羽絨褸（可拆袖）$1,199（j）<br> JEANASiS啡色爬山鞋$1,279（j）<br> JEANASiS閃灰色襪褲$279（j）</p><p>名模也瘋狂</p><p>Amanda喜歡揀淨色BasicItem為主，但男裝的一條窩釘皮帶又能吸引到她。</p><p>名模落場都好似平常人咁試極唔厭，結果離開前Amanda都幫襯唔少。</p><p>JEANASiS又一城分店新開張，吸引到不少日系時裝愛好者。現凡於JEANASiS又一城店購物滿$800，即可獲贈化妝袋乙個，送完即止。</p><p>（j）JEANASiS（27763262）<br> 九龍塘又一城UG48號舖<br> <br> （l）LOWRYSFARM（28366446）<br> 銅鑼灣Sogo3樓3-12號舖<br> <br> （h）HARE（26969222）<br> 沙田新城市廣場413號舖<br> <br> （i）i.t（25040025）<br> 銅鑼灣加寧街6-10號地下<br> <br> （b）Bauhaus（28916811）<br> 銅鑼灣耀華街2號地下至3樓<br> <br> （z）Ztampz（21511048）<br> 銅鑼灣勿地臣街17-21號舖地下</p></body></html>