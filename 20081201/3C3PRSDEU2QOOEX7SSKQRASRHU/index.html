<html><header><meta charset="utf-8"><title>加拿大雪花肥牛勁減43%</title></header><body><h1>加拿大雪花肥牛勁減43%</h1><p>火鍋旺季，靚肥牛每日要搶，稍遲都冇得食。但時勢唔好，肥牛無因此加價，反而陸續有減價貨。新近筍貨有大昌的加拿大牛肉節，靚靚肥牛薄片同肥牛粒減得最烈，$35/100克減至$20，六折有多，其次西冷、肉眼、牛仔骨都有八折。大昌凍肉一向是超市中的實惠價，今次一平再平，咪話唔抵食。</p><p>加拿大牛肉是一眾入口牛肉中最少脂肪、最濃肉味的，但肉質絕不差，今番賣的更是穀飼牛，肉質肯定腍而不韌；怕太肥、愛濃味的牛友，應該會歡喜。比較少食加拿大牛肉？指定日期會有兩場大廚教你煮的示範，可以入定平貨學番兩道喇！</p><p>加拿大牛肉節</p><p>日期：即日至31日<br> 購買點：所有大昌食品專門店<br> 價錢：（100克為單位）<br> 肥牛片：原價$35，減價$20<br> 肥牛粒：原價$35，減價$20<br> 西冷扒：原價$45，減價$35<br> 肉眼扒：原價$48，減價$38<br> 牛仔骨：原價$108/磅，減價$86/磅</p><p>烹飪示範</p><p>大廚：戴時珍師傅（德國漢莎膳食服務副行政總廚）<br> 日期：12月13及23日<br> 地點：藍田麗港城及銅鑼灣堅拿道西分店<br> 查詢：22168068</p></body></html>