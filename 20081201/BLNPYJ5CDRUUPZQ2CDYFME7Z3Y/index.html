<html><header><meta charset="utf-8"><title>MTR商場折上折</title></header><body><h1>MTR商場折上折</h1><p>要錢唔要貨，賤物鬥窮人，結果往往係賤物贏，見平貨忍到手唔買嗰個，斷估唔會係女人。港鐵六大商場玩折上折，由12月5日起只要累積九次$50消費，$50購物現金券立刻到手，唯一不便係要平均消費，即九次消費要包含三大類別，如飲食、服裝、零售或服務等，$50現金券等同差不多10%回贈，一家人幫幫手樣樣買啲話咁易啦。同期八大商場仲有總值50萬元獎品抽獎遊戲（單一消費滿$200即可參加），終極大獎有接近20萬八座位多用途環保房車一大部，中獎機會有幾大？肯定易過中六合彩先啦。<br><br>記者：許維雅</p><p>循環消費回禮$50現金券<br> 日期：12月5日至31日<br> 地點：杏花新城（25951978）/綠楊坊（24116898）/君薈坊（31190779）/連理街（29973239）/海趣坊（24111397）/連城廣場（26928175）<br> 十份賞50萬元大抽獎<br> 日期：12月5日至09年1月1日<br> 地點：同上及德福廣場（27500877）/青衣城（21867284）</p></body></html>