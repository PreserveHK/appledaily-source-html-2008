<html><header><meta charset="utf-8"><title>早飛2+5：西維爾勢破柏廸遜 - 牽牛</title></header><body><h1>早飛2+5：西維爾勢破柏廸遜 - 牽牛</h1><p>上周中早飛倉命中羅馬客W外，亦中番條歐聯加歐協3串4，結餘成功上番6位數字，希望之後同畢傑齊齊努力，令結餘有升冇跌。<br> 既然貼歐協盃順，今個周中再推介歐協盃，重心場合係西維爾；西維爾無疑上周六聯賽主場大敗予巴塞隆拿0:3，不過細看比賽過程並唔係一面倒，簡路廸都有追和機會。講真當今球壇，又有邊幾隊頂得住巴塞，今次再度主場出擊，要畀多一次機會西維爾。</p><p>紅魔用後備寧博布力般</p><p>西維爾連贏06同07兩屆歐協盃，深明分組賽出線秘訣，就係主場兩仗贏波就差不多出梗線；第一場分組賽西維爾就主場擊敗史特加，第二場作客輸畀安德列治僅輸一球，不過只要周三擊敗柏廸遜，出線就相信冇問題；要留意前鋒路爾斯法比安奴上仗對巴塞攞紅牌，未來聯賽要停賽，今仗唔使留力，自然出真功夫大數對手。塞爾維爾嘅柏廸遜，擺明唔夠班踢歐協盃，分組賽3戰全輸，已經出線無望，今仗只屬例行公事，睇個勢都係等畀西維爾炒。<br> 配腳方面，先博曼聯「獲利回吐」，周三英聯盃賽事贏唔到布力般；曼聯上仗「打吡」險勝曼城，基斯坦奴朗拿度（C朗）紅牌出場，令隊友消耗更多，相信費Sir起用大批後備應付；講真布力般近期個勢都好差，不過考慮恩斯踢曼聯咁多年，既然曼聯唔吼英聯盃，益吓門生都好，博布力般不敗；周四歐協盃賽事，荷甲嘅海倫芬攻強守弱，對住分組賽連輸兩仗嘅布拉加，入球「大」值得串埋。<br> 牽牛</p><p>周中超級重心</p><p>星期三2<br> 莫斯科斯巴達勝（1.52）<br> 天寒地凍，俄羅斯球隊更添主場優勢，奈梅亨上仗荷甲大勝魚腩球隊，只屬假象。<br> <br> 星期三8<br> 標準列治勝（2.25）<br> 標準列治近況甚銳，能主場擊敗西維爾，絕不可輕視；森多利亞上仗聯賽已輸波，作客戰力未足信。<br> <br> 星期四3<br> 哥本哈根大（1.82）<br> 兩支北歐球隊交手，哥本哈根攻力一向有保證，而洛辛堡自聯賽收「咧」，近況一落千丈，兩軍都唔穩，宜取大。</p><p>難啃早餐</p><p>星期三5<br> 曼城贏唔到<br> 曼城分組賽兩戰全勝，出線在望，而且大戰完曼聯，今仗可和波睇定嚟食。相反，聖日耳門屬搵食波，剛輸完畀雷恩，可能施回馬槍。</p><p>〈早飛倉〉</p><p>主菜：星期三7西維爾勝[-1]（1.55）@1,500<br> <br> 渾水摸魚過關：星期三7西維爾勝[-1]（1.55）x星期三13布力般流浪勝[+1]（2.6）x星期四4海倫芬大（1.78）3x1@500<br> <br> 今日早餐價錢：-$2,000<br> 上兩日賺蝕：+$7,440<br> 早飛倉結餘：$101,474<br> 規則：$100,000本錢，每日買早餐最多動用$5,000，最少$1,000，逢周二、五起身食早餐（見報）。</p></body></html>