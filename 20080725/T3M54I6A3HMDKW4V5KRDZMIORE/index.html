<html><header><meta charset="utf-8"><title>買書合時：買書買到去台北</title></header><body><h1>買書合時：買書買到去台北</h1><p>書展一開，後生仔即刻衝入搶明星寫真。我已經過了為偶像仆心仆命的熱血年紀，書展變成掃平書，掃市面難尋的冷門書、出版社倉底貨，仲有參加場內的小遊戲，大抽獎，廿蚊去玩嘉年華，目標只有一個：「慳！」而這幾日（7月29日前）行家們行書展都會巡去萬里機構攤位，皆因凡在攤位內買夠$300，就可得價值達$500的禮品包，裏面有乘華航往高雄、澳洲或美加等地的旅遊禮券，買夠$500就參加日日有的大抽獎，成張機票送畀你。噚日已經送出曼谷機票，今日輪到台北，明日雪梨，27日三藩市，28日高雄。而早前出版社舉辦的一個「旅人心情日誌」的徵文比賽，將得獎作品集結成《旅人日誌》$68，收益還會捐去出版總會和苗圃行動的四川賑震義舉，一舉兩得。<br><br>記者：陳慧敏<br>萬里機構攤位：1J1-13;1H2-14</p></body></html>