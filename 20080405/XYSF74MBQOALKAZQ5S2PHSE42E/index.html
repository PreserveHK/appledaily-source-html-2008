<html><header><meta charset="utf-8"><title>樂基兒任人叫黎太</title></header><body><h1>樂基兒任人叫黎太</h1><p>樂基兒（Galie）與陳鍵鋒前晚在太古廣場為品牌TedBaker示範春夏新裝，Galie透露完成手上工作將有三日假期，她會用來做功課。她說：「我讀嗰個藝術課程讀到12月，返埋呢兩、三個星期就放假，到5月先至再開學，我想趁呢段時間休息吓。」<br> 問她是否要為做黎太做準備呢？Galie說：「暫時未有打算。」談到前晚有人稱呼她做黎太，Galie謂：「係啲記者咁叫之嘛，我唔係咁鍾意，但佢哋要叫，我都會應嘅。」</p><p>陳鍵鋒自謙奀星</p><p>此外，陳鍵鋒談到大會為他與Galie安排換衫房，其他模特兒卻沒有，陳鍵鋒說：「唔係我特別要求，我冇所謂，冇房都係咁做㗎啦，我唔怕畀人睇，又唔使換underwear，但係做泳褲騷就要房，因為我對自己冇乜信心，我對腳好瘦，着泳褲唔好睇，所以暫時都冇諗過接呢啲騷。」談到有指劉心悠嫌他卡士太弱，所以推辭參演《學警狙擊》，陳鍵鋒說：「可能佢唔得閒呢？又可能嫌我奀星都唔出奇。」<br> 採訪：張俊銘<br> 攝影：陳志嵐</p></body></html>