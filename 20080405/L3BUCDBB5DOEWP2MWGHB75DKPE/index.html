<html><header><meta charset="utf-8"><title>倫永亮反串顛覆舞台劇<br>陳潔靈爆粗玩殘淫照</title></header><body><h1>倫永亮反串顛覆舞台劇<br>陳潔靈爆粗玩殘淫照</h1><p>陳潔靈、倫永亮和張繼聰前晚在演藝學院演出舞台劇，其中倫永亮反串扮狄娜，又扮無綫總經理陳志雲主持《志倫飯局》，陳潔靈則扮大契上演淫照事件兼爆粗，令全場捧腹大笑！</p><p>前晚陳潔靈、倫永亮和張繼聰於灣仔演藝學院演出舞台劇《花Far世界》，吸引不少圈中人捧場，包括葉翠翠、劉天蘭、蔡一傑、林珊珊、陸詩韻、鄧上文、陳自瑤、黃長興、黃長發以及蕭正楠等。</p><p>笑盡八卦新聞</p><p>倫永亮在舞台上反串扮演狄娜，劇中名為「狄倫」，主持節目《大愛趷起》，倫永亮扮足狄娜的腔口，入型入格，博得全場掌聲。<br> 之後倫永亮又扮無綫總經理陳志雲，擔任《志倫飯局》主持人，訪問由陳潔靈扮演的著名藝人「陳大契」，擺淫照一事上枱，陳潔靈說：「我有次返澳洲屋企，一入房就見到攝錄機。」倫永亮笑言說：「拍紀錄片呀？」她回答說：「我同佢做咗幾十年夫妻，幾時有拍過呢啲紀錄片呀？」倫永亮即問：「咁佢partner係中國人定係鬼妹？」陳潔靈即用李司棋的金句說：「係人係鬼我一眼就睇得出，係半唐番。之後我同老公離婚，離婚呢個名份就跟我一世，Ｘ街！」事後陳潔靈詐儍扮懵表示沒有爆粗。<br> 張繼聰則和女角接吻近一分鐘，演出至尾聲時，導演之一梁榮忠出來感謝陳潔靈和倫永亮，他說：「咁嘅酬勞冇可能做咁多嘢，佢哋出錢又出力。」</p><p>謝安琪昅綵排</p><p>倫永亮對自己表現給50分，他說：「最吃力係背對白同扮女人，好彩張繼聰扮一次畀我睇。我係有份投資，否則都做唔成。」至於艷福無邊的張繼聰就說：「第一次做時老婆（謝安琪）已經睇咗，佢冇嘢喎，我每晚都迫佢睇我練，睇咗半年。」問到有沒有叫老婆扮女角綵排？他笑說：「唔使扮都得！」<br> 採訪：李珮洳<br> 攝影：陳慧安</p></body></html>