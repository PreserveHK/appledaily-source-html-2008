<html><header><meta charset="utf-8"><title>大牌潮星合謀<br>再吹小喇叭</title></header><body><h1>大牌潮星合謀<br>再吹小喇叭</h1><p>「FashionTrend有時會重複，但並不等於所有Trend都會返轉頭，可以再度Hit起的一定是好嘢。正如回流返港開Show的歌手，演唱會賣座與否就是一個證明，因為好嘢自然有人吼！」Wyman講的FashionTrend當然有說服力，而曾經是Beatles、寶珠姐、洛琳年代的喇叭褲GoldenAge，今季再度強勢回歸！<br><br>記者：曾玉瑩<br>攝影：陳陶鈞<br>Model:AsayaS@CalCarrie's<br>Make-up&amp;Hair:Meegan<br>SpecialThanks：JCshopfortheTurntable（31022783）</p><p>大師狂吹</p><p>一定係早有預謀。先有Prada這個擺到明搶時裝精銀包錢的仙子格仔小喇叭褲，再有大玩30's的AnnDemeulemeester的BoldStripes勁闊喇叭褲，再再有D&amp;G的Hippies花花和型格牛味，無論是Yohji在Y-3中深沉的黑色誘惑，還是Garcons撞色配搭的立體花花通窿喇叭，各大師精心的部署、不同的演繹，仲唔係合謀要把喇叭褲再度帶回時裝界?!</p><p>名人名模明星早煲!</p><p>新鮮熱辣HotNews！碧咸嫂前兩日俾人影到周街走，非常招搖──條超誇喇叭牛仔褲!碧咸嫂咁高調示範，你唔係唔信喇叭褲真係回歸吓嘛?真係唔信，都仲有以下名模明星示範俾你睇：</p><p>嬉皮喇叭</p><p>愛音樂的人很多都愛黑膠碟，也愛大喇叭唱盤留聲機，除了貪其外形Classic，當然最愛經過喇叭發出的音質，即使現已停產仍有DieHardFans狂儲古董機，或者熱搜復刻轉盤機。這也應了Wyman的一句「潮流是會重複，不過只有好嘢才會『翻兜』」。年輕的大家翻看阿爸阿媽櫃桶底那輯披頭四舊相，褲腳闊得可以掃勻一條街的喇叭褲，笑到口都大，不少人更誓神劈願話永世唔再着喇叭；但，潮流嘅嘢你越去擋就越快被淘汰。今年的衣櫃，勢必由Skinny變BellBottom。而首先把喇叭褲吹回來的，就是Hippies復古風。<br> 花孩子Look是指定造型，但這個花巧造型較適合Skinny一族。這類型的喇叭腳闊得較誇張，褲腳越闊則衫身最好不要過長，避免將整個人的比例縮短。</p><p>碎花Top＋大喇叭</p><p>型格喇叭</p><p>曾幾何時牛仔褸撞牛仔褲是大忌，但若果換上牛王味濃烈的深藍喇叭牛仔褲，再襯一件靚Cut的西裝褸或一件淨色背心，深沉的喇叭褲也能帶起型味！</p><p>背心＋喇叭牛</p><p>闊身喇叭</p><p>喇叭褲既是各大師今季熱煲之作，款式當然千變萬化。針對上身臃腫一族，可以選擇勁闊身的喇叭款式，而上身可換上較深色或有Layer的Top，讓闊身剪裁平衡番。</p><p>LayerTop＋超闊喇叭</p><p>直間喇叭</p><p>要着得靚，除了揀靚衫，還要顧及實際需要。自問腰長腳短一族，其實可以選擇做了手腳的直間喇叭褲，再襯上款式簡單的Top，不會造成上重下輕的感覺。</p><p>淺色Top＋條子喇叭</p><p>Lady喇叭</p><p>走女性化路線，可以換上特別顏色的喇叭褲。近兩年興起的金牛最易做出GlamLook，冇咁高調，可選擇帶閃令效果的物料，輕易營造出Lady味濃的喇叭Look。</p><p>閃Top＋色喇叭</p><p>（a）	D&amp;G（28016827）<br> 金鐘太古廣場241號舖<br> <br> （b）	UnitedColorsofBenetton（28858085）<br> 太古城2期260-264號舖<br> <br> （c）	Mi-tu（25770080）<br> 金鐘道93號金鐘廊1樓K2A號舖<br> <br> （d）	EQ:IQ（22347325）<br> 中環國際金融中心1097號舖<br> <br> （e）	Moussy（27368261）<br> 尖沙嘴海港城OT303A<br> <br> （f）	LuckyBrand（22347473）<br> 中環國際金融中心3079-81號舖<br> <br> （g）	Swank（24028207）<br> 金鐘太古廣場2樓230號舖<br> <br> （h）	Killah（31840616）<br> 尖沙嘴海運大廈3層LCX2607號舖<br> <br> （i）	Millie's（25205429）<br> 金鐘道93號金鐘廊K1B號舖<br> <br> （j）	Sinequanone（27308382）<br> 尖沙嘴海港城港威大廈2樓2220號舖</p></body></html>