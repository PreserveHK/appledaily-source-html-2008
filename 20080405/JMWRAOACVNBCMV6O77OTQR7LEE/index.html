<html><header><meta charset="utf-8"><title>葉包餅　飄櫻香</title></header><body><h1>葉包餅　飄櫻香</h1><p>4月日本櫻花盛放，可惜冇假兼冇錢飛往觀賞，難得今日CoCo教大家做日式傳統櫻餅，以經鹽醃製之櫻花嫩葉，包上粉紅色的薄餅及紅豆茸，口感軟糯，香味獨特，足以令我望餅止渴。<br><br>記者﹕趙珮倩<br>攝影﹕黃子偉</p><p>示範：著名和風料理導師CoCo小松本太太<br> <br> （ http://hk.myblog.yahoo.com/coco-cook） </p><p>櫻餅</p><p>需時﹕30分鐘<br> 份量﹕5人<br> <br> 櫻餅有關東風及關西風之分，兩者皆是用紅豆茸做餡，只是外皮用料不同，今次CoCo示範的是關東風。</p><p>材料</p><p>薄力小麥粉60克、白玉粉20克、糖20克、紅豆茸100克、水100毫升、櫻葉5塊、食用色素（紅色）適量</p><p>做法</p><p>1.薄力小麥粉、白玉粉、糖及水放大碗內拌勻成粉漿。<br> <br> 2.食用色素滴入粉漿內調勻。<br> <br> 3.紅豆茸分成5份，用手搓成約3厘米長備用。<br> <br> 4.燒熱易潔鑊，倒入適量粉漿煎成約5厘米×8厘米之長形櫻餅皮約5件。<br> <br> 5.取紅豆茸一份放櫻餅皮上，捲成長條，用櫻葉包起即成。</p><p>許太問﹕櫻葉是甚麼？食唔食得？<br> <br> 答﹕櫻葉是經鹽醃製之櫻花嫩葉，有獨特之香味，用於包裹櫻餅，一般都不會吃下。&#13;</p><p>炸花生味噌飯糰</p><p>需時﹕25分鐘<br> 份量﹕4人<br> <br> 日本人去野餐幾乎必備飯糰，將搓好的飯糰就咁食，又或者炸成金黃，外脆內軟，小朋友實鍾意。</p><p>材料</p><p>花生碎2湯匙、味噌2湯匙、白飯2碗、薄力小麥粉40克、水150毫升、麵包糠40克</p><p>做法</p><p>1.花生碎與味噌拌勻成餡。<br> <br> 2.白飯包入花生味噌餡搓成小球狀。<br> <br> 3.薄力小麥粉加水調成漿。<br> <br> 4.將飯糰沾上粉漿，撒上麵包糠後，下油鍋炸至金黃色即成。&#13;</p><p>Kenny問：飯糰是否要用日本米？<br> <br> 答:日本米（左）較圓身，有黏性，泰國米（右）長身啲，煮出嘅飯就比較亁，所以不合適。</p><p>澤庵牛肉卷</p><p>需時﹕25分鐘<br> 份量﹕4人<br> <br> 澤庵即係黃色醃蘿蔔，CoCo今次就將它捲上牛肉煎煮，想簡單點，將澤庵切片或切絲炒牛肉都得。</p><p>材料</p><p>薄切牛肉250克、澤庵適量、豉油2湯匙、味醂2湯匙、酒2湯匙、糖2湯匙</p><p>做法</p><p>1.將澤庵切作約1厘米粗條。<br> <br> 2.將1片薄切牛肉捲入澤庵粗條。<br> <br> 3.燒熱鑊下油，將牛肉卷接口向下，煎約1分鐘。<br> <br> 4.將所有調味料拌勻倒入鑊內，煮至汁液轉濃，牛肉卷熟透即成。</p><p>Kenny問：澤庵喺邊度買？其實係乜嘢嚟？<br> <br> 答：澤庵係日本醃蘿蔔其中一種，呢啲叫漬物，日式超市可以買到。</p><p>紅梅芝士大蝦</p><p>需時﹕25分鐘<br> 份量﹕4人<br> <br> CoCo教路將兩種或以上不同的芝士混合加入煮大蝦，味道會昇華出更多層次。</p><p>材料</p><p>大蝦8隻、碎芝士3湯匙、日本酸梅3粒、酒2湯匙</p><p>做法</p><p>1.將大蝦洗淨吸亁水份，用刀將蝦背割開，挑出蝦腸備用。<br> <br> 2.將日本酸梅去核切碎。<br> <br> 3.燒熱鑊下油，將蝦炒勻。<br> <br> 4.將碎芝士，日本酸梅撒入鑊中灒酒，加蓋煮至大蝦熟透即成。</p><p>馮小姐問：新鮮蝦點揀靚？<br> <br> 答﹕我今日用靚雪蝦，無論雪蝦定新鮮蝦，蝦身顏色有光澤，蝦頭無變黑，靚雪蝦處理恰當的話，雪味唔會太重。</p><p>網上重溫<br>  http://cooking.appledaily.com </p></body></html>