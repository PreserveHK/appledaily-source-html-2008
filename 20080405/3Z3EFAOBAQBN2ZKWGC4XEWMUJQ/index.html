<html><header><meta charset="utf-8"><title>蘋果批：合理懷疑警權膨脹</title></header><body><h1>蘋果批：合理懷疑警權膨脹</h1><p>蘋果批Online<br>Click入http://pie.appledaily.com收看<br>歡迎透過web-cam即時發表意見或致電29908648安排親身上場<br><br>電郵：mailto:pie@appledaily.com<br>網誌：http://pieatapple.wordpress.com</p><p>阿Sir做嘢唔鍾意俾人阻住，但現代法治往往就係要令佢哋做嘢唔好太方便，以防執法人員權力過大。所以，警方最近提出毋須「合理懷疑」都可以叫司機「吹波仔」（酒精測試），我哋絕對有理由懷疑可能導致警察濫權嘅嚴重後果……<br> <br> 主持：楊卓華　高明輝</p><p>1</p><p>高：警方提出有關建議時，並冇列出具體數據支持點解唔再需要「合理懷疑」，只係話「考慮到公眾對酒後駕駛的廣泛關注」。<br> <br> 楊：我哋睇番數據，其實近年經濟好咗，路面汽車亦多咗，但酒後駕駛交通意外就並冇明顯惡化。</p><p>2</p><p>Paul：警權係一個市民授權之下警方可以行使嘅暴力，我哋將呢種合法暴力畀警方去維持治安，係因為要佢哋對付嘅亦係暴力，但係呢種（警方的）暴力唔可以無條件，係要有限制、係唔方便嘅，如果唔需要合理懷疑都可以使用，咁唔係濫權係乜？</p><p>3</p><p>楊：刪去「合理懷疑」，警權似乎必然會膨脹，因為𠵱家就算有個差人成晚都冇叫過人吹波，佢都可以同上司解釋搵唔到「合理懷疑」；但係如果冇咗「合理懷疑」，差人就有可能有一個吹波嘅quota（配額），每晚要做夠先可以收工！<br> <br> 高：如果真係有一個「吹波quota」的話，將會十分擾民，市民亦會「合理懷疑」到時警察可能只會專揀一啲easytarget（容易對象）去填quota交差。<br> <br> 涂：呢個擔心都合理。同埋要監察呢種情況有冇發生，亦唔係咁輕易。</p><p>Paul：如果睇過之前鍾亦天、拾肆K等事件嘅檢控，點解我哋要畀一個方便警方呢？好似鍾亦天事件咁，警方檢控佢嘅時候未有百分百嘅證據，結果最後律政司撤銷控罪，無條件當庭釋放。可能就係咁，令到警方想攞大啲個權力，去方便自己嘅執法。<br> <br> 楊：據警方自己講，市民冇理由懷疑佢哋會濫用「隨機測試」嘅權力。佢哋似乎忘記咗，呢個絕對係一個合理懷疑，因為根據傳統智慧，任何權力都有可能被濫用。</p></body></html>