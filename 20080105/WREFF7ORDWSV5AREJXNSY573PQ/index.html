<html><header><meta charset="utf-8"><title>是日焦點：真假GT-R一齊揸</title></header><body><h1>是日焦點：真假GT-R一齊揸</h1><p>噚日刊登咗段招募讀者體驗GT-R活動，反應熱烈，若你都想喺下周二（8/1）一嘗難得一次嘅480匹體驗，記得將個人資料如姓名、年齡、牌齡同手提電話Mail畀我哋，就有機會入圍，名額得五個咋！<br>若你要返工抽唔到身都唔緊要，事關富記喺今、明兩日搞咗個超級跑車車展，大量至型至靚嘅辣跑擺晒喺度，包括法拉利F430、保時捷997Turbo及紅爆嘅GT-R，想親身感受呢堆地上最強戰車，記住呢兩日早啲落場昅昅。值得一提係富記嘅車展仲同SCEH合作，擺咗兩台《GT5P》賽車機座喺場內，讓入場人士率先試玩1月17日先推出嘅中文版《GT5P》，有齊Logitec軚盤、桶椅，特大LCD，試完真車揸番轉虛擬GT-R一樣咁過癮！<br><br>記者：徐影龍</p><p>富利堡車展　　<br> 日期：今、明兩日（10am-7pm）　<br> 地點：尖沙嘴新世界中心地下<br> 1月8日讀者體驗GT-R活動　<br> 參加電郵：mailto:auto@appledaily.com</p></body></html>