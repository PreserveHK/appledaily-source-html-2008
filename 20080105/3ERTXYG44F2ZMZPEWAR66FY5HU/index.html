<html><header><meta charset="utf-8"><title>車展Update：實試日產天眼系統</title></header><body><h1>車展Update：實試日產天眼系統</h1><p>日產之前推出過買08新車送一噸油嘅優惠，雖然油就送完，但仲有其他優惠，尤其係新出嗰架有天眼系統嘅Elgand七人車同Van王Urvan，一樣有優惠兼有得試。<br><br>記者：梁美甜</p><p>日產於今明兩日喺自己Showroom展出08新車款，其中兩款更係08至新嘅車款，包括全球首創360°天眼系統嘅Elgrand七人車，新牌仔泊S位都無有怕！<br> 至於Urvan呢部「Van王」，新車符合歐盟IV型規格，慳油環保之餘馬力仲大提升，足足有130匹，據講係同級最大馬力。最吸引嘅唔係佢幾有力，而係代理為佢首創咗個輕型貨車首20萬公里原廠保用，呢樣至盞鬼吖嘛！唔買都可以去八吓，Update一下自己嘅汽車知識都好吖！<br> <br> 日期：今、明兩日　<br> 地點：各日產陳列室<br> 查詢：28035333　<br> 時間：9am-8pm</p></body></html>