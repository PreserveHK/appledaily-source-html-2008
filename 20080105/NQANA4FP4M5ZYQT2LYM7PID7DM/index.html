<html><header><meta charset="utf-8"><title>屯門小南亞<br>食勻泰印娘惹</title></header><body><h1>屯門小南亞<br>食勻泰印娘惹</h1><p>食泰國美食，人人都識去九龍城這個小泰國，其實位於屯門的青善街一帶亦可堪稱為小南亞，短短一個小角落，已經集齊泰國、印尼、印度等南亞美食，真係行幾步就食勻晒！你可能話屯門遠，但有時吃膩行悶了油尖旺區，闖進屯門新地點，別有一番新鮮感。<br><br>記者：郭佩韻<br>攝影：梁細權<br>Model：Aryi&#13;</p><p>1.抵食正宗辣泰菜</p><p>走進屯門青善街，食肆頗多，在一所小學對面，便有一間充滿泰國風味的泰菜館，甫踏入餐廳，發現店員及廚師全都是泰國人，口裏卻說着流利的廣東話，老闆娘在店內間中用泰文指揮員工。問到最受歡迎的菜式，當然少不了燒豬頸肉、冬蔭功湯，味道正宗，加上泰籍侍應，唔講以為自己去咗泰國！</p><p>鐵板蠔仔蛋　$48
</p><p>似台式蚵仔煎，只是煮法不同，用鐵板上菜，令蠔仔更香口、更熱辣辣。蠔仔粒粒有一蚊銀咁大，抵食！</p><p>燒豬頸肉　$28</p><p>豬頸肉每天烤製而成，保證新鮮，脆脆燒焦了的薄薄面層，夾着爽口彈牙肉身，蘸上甜辣醬料，令人吃個不停。</p><p>芒果牛柳粒　$48
</p><p>泰國人喜用芒果做菜，炒牛柳粒最為常見，芒果新鮮，甜酸適中，配合炒得外脆內軟的牛柳粒，即時要點個白飯。</p><p>青檸香芒燴䱽魚　$78
</p><p>用青檸及芒果調汁，可除去魚腥味，䱽魚炸至表層脆脆，夠香口，還有新鮮青椒及鮮芒果做配菜，令魚肉更為味美。</p><p>泰式炒金邊粉　$35</p><p>賣相普通，味道卻一絕，辣中帶點甜酸味道，蝦肉新鮮脆口，而且金邊粉炒得夠入味，大大碟又飽肚。</p><p>泰味軒（24518835）<br> 地址：屯門青山公路青海圍彩華花園17-19號地下</p><p>2.家庭式印尼娘惹菜</p><p>吃罷泰菜，食慾有增無減，繼續在青善街覓食，走到盡頭，有間紅紅黑黑、新簇簇的印尼餐廳，主持人是印尼華僑，於排華期間回流香港，餐館主食「娘惹菜」，娘惹實意指中國人與東南亞人通婚的女兒，出嫁後學得一手好廚藝，後來漸變為菜式名，簡單而言，即是將東南亞及中國菜集大成。老闆呂氏一家四口分工合作，媽媽做廚、兩姊弟做樓面，在這裏吃飯，特別讓印尼華僑有種回到家的感覺。</p><p>加多加多印尼沙律　$30</p><p>極度開胃的特色沙律，有青豆、芽菜、印尼蝦片等，拌上印尼特色醬汁，味道酸酸的，很有地道風味。</p><p>燒魚配特色辣醬　$35
</p><p>特色辣醬頗為辣，燒魚烤過後，皮脆肉滑。食時用叉把魚向下壓，弄碎魚肉後，混上層醬料一起吃。</p><p>印尼初十五飯糰　$42</p><p>印尼傳統菜式，是當地人元宵的應節食品，長長飯糰由蕉葉包裹，較為黏口，蘸上混合雞肉、辣椒等材料做成醬汁，惹味又有嚼頭。
</p><p>娘惹印尼菜（24101111）<br> 地址：屯門青善街14號康景花園7號地舖</p><p>3.誘惑印度咖喱香</p><p>家的感覺值得回味，走出餐廳，又被陣陣咖喱味吸引，原來走漏眼，還有一間印度餐館未曾品嚐。進去後，有如到了重慶大廈，全都是印度人，相信在這兒必定可吃到一頓正宗印度菜吧！佐敦咖喱總店設於佐敦，屯門分店開業已近3年，吸納了一班愛吃咖喱的老饕。</p><p>特色香料雞　$42</p><p>印度招牌菜，醬汁味辣辣，又要很濃的牛油味，雞肉嫩滑，難怪印度人喜用來伴飯吃。</p><p>炭燒羊膝　$57</p><p>羊膝雖然用丁香、肉桂粉等香料醃過，但羊肉羶味頗濃，不過蘸上秘製醬汁後，又有另一番風味。</p><p>小食拼盤　$25</p><p>拼盤包括雜菜及雞肉咖喱角、洋葱圈、春卷及炸雞塊，樣樣夠脆口，不油膩。</p><p>佐敦咖喱（24571815）<br> 地址：屯門彩華花園A座11號地下<br> </p></body></html>