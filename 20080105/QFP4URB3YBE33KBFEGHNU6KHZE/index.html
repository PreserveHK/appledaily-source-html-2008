<html><header><meta charset="utf-8"><title>馮仁昭四圍超：曹眾演鄧麗君神似 - 馮仁昭</title></header><body><h1>馮仁昭四圍超：曹眾演鄧麗君神似 - 馮仁昭</h1><p>港台節目《不死傳奇：鄧麗君》會喺聽日翡翠台播映，前晚香港電台舉行首播會，畀一班鄧麗君fans包括歌迷會會長張豔玲先睹為快。張豔玲話覺得曹眾扮鄧麗君係最似，而曹眾前晚都有出席活動，問佢扮鄧麗君嘅竅門係乜嘢，佢話最重要係了解對方性格，只要將自己代入去就能做出佢嘅神髓。</p></body></html>