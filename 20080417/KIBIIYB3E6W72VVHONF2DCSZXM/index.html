<html><header><meta charset="utf-8"><title>靚女賽跑危機重重<br>陳法拉溶妝　鍾嘉欣甩褲</title></header><body><h1>靚女賽跑危機重重<br>陳法拉溶妝　鍾嘉欣甩褲</h1><p>備受無綫力捧的鍾嘉欣，昨日跟陳法拉和馬浚偉等，在馬鞍山賽跑，宣傳劇集《金石良緣》。穿長靴和低腰牛仔褲的鍾嘉欣，跑步時用手扯緊褲頭，未知是否怕甩褲；另一靚女陳法拉自認是運動白癡，最怕運動流汗整溶妝。</p><p>鍾嘉欣、陳法拉、鄭則士、馬浚偉和姚子羚等，昨日在馬鞍山烏溪沙青年新村足球場，出席無綫劇集《金石良緣》的「生命馬拉松」宣傳活動。近日正忙於趕拍新劇《溏心風暴之家好月圓》的鍾嘉欣抽空到場，各人都穿上輕便的運動裝，惟獨她在約26度氣溫下，仍穿上牛仔褲加長靴進行運動比賽，難道不怕焗到腳臭？<br> 無綫安排眾藝人分組進行用頭夾着氣球競步比賽，結果鍾嘉欣和馬浚偉那一組最合拍，比賽進行中，吸引到來宿營的小朋友圍觀，並為他們打氣。<br> 鍾嘉欣穿上長靴跑步，問她會否擔心扭傷腳？她說：「唔怕，我訓練有素，着乜嘢鞋都跑到。」穿低腰牛仔褲的嘉欣跑步時緊扯褲頭，未知是否怕甩褲，她又表示入行後已少做運動，她說：「最多係夜晚跑吓步，夜晚時間方便啲。我以前做學生，都鍾意田徑，我鍾意短跑、打排球同籃球。」</p><p>法拉認運動白癡</p><p>約6月，鍾嘉欣才會拍完《溏》劇，到時可稍事休息，今年她有份主演的多套劇將會陸續推出，她說：「全年大家都會喺電視見到我，作為藝員，梗係希望主演嘅劇集可分段推出，唔好一次出晒，驚觀眾睇到厭，好彩我每次都有唔同角色。」有觀眾批評鍾嘉欣在《金》劇扮wet妹演技誇張，她說：「如果誇張會改善，我第一次演呢啲角色。」<br> 此外，陳法拉自認運動白癡，她說：「入咗行，個人好攰，少咗做運動，體力都差咗，我最怕跑一陣會流汗，個妝會溶。」陳法拉的keepfit貼士是健康飲食，她說：「藝人出去做運動唔方便，我怕俾人望。」<br> 採訪：張俊銘<br> 攝影：陳慧安</p></body></html>