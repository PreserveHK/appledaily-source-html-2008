<html><header><meta charset="utf-8"><title>酸甜雞髀　勁食唔肥</title></header><body><h1>酸甜雞髀　勁食唔肥</h1><p>天氣濕滯，想起菌！但不是漚出來的霉菌，而是清淡又健康的菇菌，一到春天特別想吃，飽肚、濃味、高纖又低膽固醇，夏天前要多吃來清清腸胃、減減肥！<br>廚藝了得的營養師陳國賓Leslie，還把寡味的菇菌搞得甜酸惹味齊全，這麼有營有益的三餸一湯，今日要煮齊呀!<br><br>記者：廖秀娟<br>攝影：黃子偉、林栢鈞<br>菜譜及示範：陳國賓（註冊營養師）</p><p>會煮會計Leslie</p><p>Leslie讀營養學同時研究煮食方法，知道食物烹調前後的營養變化，真正考究美味之道。</p><p>煎雞髀菇配甜酸汁</p><p>製作時間：15分鐘　2人份<br> <br> 菇類中雞髀菇算是濃味的一種，吃落還有點點雞肉味。經過醃製，配上泰式甜酸汁，整個餸的惹味程度不會比肉類少，但脂肪含量卻幾乎等於零，噢！真是女士恩物！</p><p>材料</p><p>雞髀菇2隻、洋葱粒1/3杯、紅燈籠椒粒1/3杯、青燈籠椒粒1/3杯<br> <br> 醃料：鹽1/2茶匙、黑椒碎少許、亁迷迭香碎1茶匙<br> <br> 調味料：泰式雞醬11/2湯匙、黑胡椒碎少許、生粉3/4湯匙、水4湯匙&#13;</p><p>做法</p><p>1.先將雞髀菇切片，用醃料醃10分鐘。<br> <br> 2.開鑊將雞髀菇煎至兩面金黃色盛起。<br> <br> 3.於另一鑊中爆香洋葱粒，加入紅、青椒粒。<br> <br> 4.待燈籠椒炒軟身後加入調味料煮成芡汁，淋於雞髀菇面即成。</p><p>羅先生：唔同的菇菌係咪有唔同的營養？<br> <br> 答：菇類水份高、多植物蛋白、有多種胺基酸及寡糖，有效控制膽固醇及血壓。而蘑菇與雞髀菇的蛋白質會再高一點。</p><p>蒜茸草菇燴勝瓜</p><p>製作時間：25分鐘　2人份<br> <br> 草菇很容易有草青味，Leslie用薑、葱汆水，草菇即時變得易入口，加蒜茸炒香，與蒸得腍腍的勝瓜一清一香口，又是一道方便又好味的有營家常菜了。</p><p>材料</p><p>勝瓜1條、草菇120克、薑2片、葱2條、蒜茸3湯匙<br> <br> 調味料：鹽1/2茶匙、蠔油1湯匙、水1/4杯、生粉1湯匙</p><p>做法</p><p>1.先將勝瓜切成1厘米厚大小，平鋪於碟上；將2湯匙蒜茸及2湯匙油混合，淋於勝瓜面，隔水蒸5分鐘。<br> <br> 2.用薑葱加水將草菇汆水後，隔水備用。<br> <br> 3.起鑊爆香剩餘蒜茸，加入草菇及調味料煮成芡汁淋於勝瓜面即成。</p><p>Bees：勝瓜似乎好高纖，菇又高纖，呢個餸算唔算高纖，係咪可以幫助大便呀？<br> <br> 答：勝瓜的纖維比最高纖的芥蘭、菜芯還要高，與中等高纖的菇類結合，當然算是高纖，對腸臟蠕動係有幫助。</p><p>蘑菇薯仔炒蛋</p><p>製作時間：15分鐘　2人份<br> <br> 簡單的一味菜，薯仔、洋葱粒與淡淡酒香都能討你歡喜；但別以為手到拿來，做到蛋滑沒出水才叫合格。</p><p>材料</p><p>雞蛋6隻、啡蘑菇5粒、薯仔1個、洋葱碎1/4杯、酒少許<br> <br> 調味料：黑椒碎少許、鹽3/4茶匙、糖2茶匙、水3湯匙</p><p>做法</p><p>1.先將薯仔去皮切粒汆水備用；蘑菇切粒；將雞蛋混入調味料打成蛋漿。<br> <br> 2.炒香洋葱後加蘑菇後灒酒。<br> <br> 3.待蘑菇軟身後加入薯仔粒，再加入蛋漿快速炒成滑蛋。</p><p>余小姐：用菇炒蛋好易出水，點可以避免？<br> <br> 答：汆水與加多點油炒都可以令菇菌減少出水，但我認為加油炒會好一點，因為汆水會令菇味和鉀質減少！</p><p>本菇昆布豆腐湯</p><p>製作時間：25分鐘　2人份<br> <br> 本菇、豆腐及昆布是最佳搭檔，含豐富蛋白質、胺基酸及纖維，多喝來清清腸胃，增強抵抗力也不錯。</p><p>材料</p><p>軟豆腐1磚、日本本菇1紮、昆布亁2片、水6杯<br> <br> 調味料：鹽1/2湯匙、胡椒粉少許</p><p>做法</p><p>1.先將豆腐、昆布及本菇切粒；凍水放入昆布粒，水滾後加入豆腐及本菇。<br> <br> 2.湯滾起後加入調味料即成。</p><p>陳小姐：昆布同海藻係咪一樣?用海藻煲呢款湯係咪一樣呢？<br> <br> 答：昆布（左圖）與海藻的營養價值差不多，但海藻的鹽份較多，煲湯時要留意調味，否則會過鹹；昆布則味道較鮮，煲湯會令湯水較有鮮味。</p><p>網上重溫</p><p> http://cooking.appledaily.com </p></body></html>