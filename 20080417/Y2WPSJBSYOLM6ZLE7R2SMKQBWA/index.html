<html><header><meta charset="utf-8"><title>自詡黃子華、詹瑞文混合體<br>森美獨腳騷唔驚你唔笑</title></header><body><h1>自詡黃子華、詹瑞文混合體<br>森美獨腳騷唔驚你唔笑</h1><p>森美本月底會單拖舉辦三場talk騷，他自言今次talk騷是集黃子華與詹瑞文的混合版，不過奉勸各位觀眾不要抱着聽森美做電台、嬉皮笑臉式的心態來欣賞，他坦言怕敏感怕投訴，所以就連熱門話題淫照風暴也欠奉，他今次竟玩哲理式的個人所思所感。</p><p>森美將於本月25至27日在九龍灣StarHall舉行三場talk騷「金牌司儀TheShowMustGoWrong」，大家勿以為這是他和阮小儀每年一度舉辦的舞台劇，因為今次開talk騷森美將會單拖上陣。沒有好拍檔小儀在身邊，森美坦言最辛苦就是要背台詞，他自爆記性一向甚差，以前主要是靠與小儀互相對稿背台詞，所以他今次要花更多的時間來背誦，有時更背到發𤷪𤺧。</p><p>怕開罪人被投訴</p><p>今次森美搞talk騷可說是甚具挑戰性，因為有黃子華、林海峰等珠玉在前，他要另覓一條新血路吸引觀眾，並不簡單，當大家以為今次talk騷會有預期笑到肚痛的情節，就算沒有了好拍檔小儀這個欺侮對象在身邊，相信大家也會想聽他挖苦式取笑娛樂圈的人與事。不過sorry，森美事先張揚一切話題性的言論都會一一欠奉，他更坦言是怕得罪人被投訴，他說：「如果要講藝人都會講自己公司嗰啲，我只會講娛樂圈，唔會講娛樂新聞，淫照都唔會講，因為已out咗，而且好多嘢都講過晒，加上喺台上講呢啲，都唔夠你自己私下同朋友講好笑啦，所以我會講係生活性，唔係話題性。」<br> 森美強調今次他的talk騷是集黃子華與詹瑞文的混合版，當中除了棟篤笑外，他也會演繹不同的角色扮演，他說：「其實我是想利用金牌司儀呢個身份去講一啲人同事，全部都會係我個人感受，我唔怕觀眾個反應會靜，就算我做舞台劇都唔會partpart笑，我最想係觀眾可以透過今次嚟認識真正嘅我。」&#13;</p><p>以何守信為目標</p><p>說到森美心目中的「金牌司儀」，他即二話不說表示必非何守信莫屬，而新一輩的司儀他就比較欣賞崔建邦的急才，至於他自己又是否具條件做「金牌司儀」。他即謙虛說：「我只係算做合格，因為我轉數快，但離金牌條路仲有好遠，以前啲司儀冇咁搶鏡，𠵱家做司儀就樣樣都要識，有時仲會成為整個節目的靈魂所在，自己就以何守信做目標。」<br> 採訪：駱華齡　攝影：林德雄<br> 髮型：VincePangofILColpo<br> 化妝：MickyChoi</p></body></html>