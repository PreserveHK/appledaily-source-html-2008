<html><header><meta charset="utf-8"><title>ClickClick情報科：千嬅地震言論遭網友狂轟</title></header><body><h1>ClickClick情報科：千嬅地震言論遭網友狂轟</h1><p>四川發生大地震，楊千嬅日前出席賑災活動，既呼籲內地人民要捐血救人，又叮囑香港人捐款，但當她談到有傳將與緋聞男友丁子高結婚時，即拿地震作比喻，她當時說：「撞鬼囉！乜咁驚呀，驚嚇程度仲驚過地震。」此言一出，即被網友譴責，凌零發昨便接獲讀者h投訴，要求她道歉。<br> 另外又有網友在高登討論區發帖，義正詞嚴怒斥千嬅，網友唔要膠波說：「唉，又係講嘢唔經大腦，𠵱家咁敏感，仲搵地震搞gag……」網友中丞終成忠臣更說：「我係佢粉絲都唔撐佢！」至於身在美國的千嬅昨日在電話中說：「當日講嘅嘢只不過係想解釋番件事，唔係攞地震嚟開玩笑，如果因為嗰番說話而令人唔舒服，我願意為引起誤會而道歉，我都好明白呢件係一件好嚴肅嘅事。」<br> <br> 討論區網址：<br>  http://forum3.hkgolden.com/view.asp?message=1220052 </p></body></html>