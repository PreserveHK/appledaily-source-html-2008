<html><header><meta charset="utf-8"><title>韓星李詩妍撞車受輕傷</title></header><body><h1>韓星李詩妍撞車受輕傷</h1><p>原本係男兒身嘅韓星李大鶴，做完變性手術之後，搖身一變成為女藝人李詩妍。噚日凌晨時分李詩妍遇到交通意外，佢坐嗰架車喺首爾東區玉水洞越過行車線，繼而撞咗埋牆。噚日佢喺電話訪問講意外經過，佢透露冇受重傷，塊面只係輕微擦傷，今日會再去醫院進行檢查。</p></body></html>