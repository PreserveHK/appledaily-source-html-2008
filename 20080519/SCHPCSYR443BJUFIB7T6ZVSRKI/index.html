<html><header><meta charset="utf-8"><title>案內人隨筆：鐵甲奇俠 - 尹思哲</title></header><body><h1>案內人隨筆：鐵甲奇俠 - 尹思哲</h1><p>是日金句：Ihavehadallofthedisadvantagesrequiredforsuccess.<br>─LarryEllison&#13;</p><p>散場後，男觀眾得戚地說：「計我話，男主角的人物設計藍本，一定係嚟自LarryEllison！」在他身旁的女伴，頭戴網狀鴨舌帽，穿迷你短裙，他們看了電影《鐵甲奇俠》（英文IronMan）。</p><p>甲骨文老細為藍本</p><p>「邊個係LarryEllison呀？」女伴問道。「係Oracle個老細，做database軟件起家，曾經都做過世界首富。」男觀眾此刻雙目發光。「唔錯唔錯，咁都俾我拋到書包，哈哈哈哈！」他心想。<br> 女伴認為男主角既有才，又幽默，還帶半點不羈，於是好奇地問下去，「咁，Ellison同男主角有咩相似之處呢？」「一樣咁有錢咯，同埋，佢哋同我一樣都係技術型……」男觀眾竟不忘自誇一吓。「唓，人哋咁有錢，邊似得你咁霉㗎！」未講完，女伴立即打斷他的說話。「哇，搵得唔多唔得呀，你咁樣鄙視我嘅。」男觀眾半帶認真地反駁。<br> Ellison真的很「IronMan」，除了外形、聲音、身家、靚車之外，還擁有一架意大利戰機和駕駛執照，他可以像IronMan一樣隨時起飛。那邊廂，就連Oracle的員工，亦於網誌撰文，指出老闆Ellison就是IronMan的人物設計藍本，甚至Oracle本身亦借IronMan上畫的時候，包場辦活動，打着「HardwarebyMarvel，SoftwarebyOracle」的旗號以作宣傳。</p><p>武器需要人有我有</p><p>作為一個電影消費者，《IronMan》比我預期更好看。但我也知道，有人批評男主角製造終極武器IronMan維持和平，不外乎也是「以暴易暴」。我認為人需要武器，是因為別人有武器。如果不能確保全人類都沒有武器，我寧可大家都有，因為至少勝過武器落在一小撮壞人手裏。<br> 網誌： http://wanszezit.wordpress.com/ <br> 電郵：mailto:insider@appledaily.com</p></body></html>