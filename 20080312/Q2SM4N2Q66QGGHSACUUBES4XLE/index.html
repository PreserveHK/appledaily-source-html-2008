<html><header><meta charset="utf-8"><title>初哥筆易控制</title></header><body><h1>初哥筆易控制</h1><p>個人經驗：化妝袋越放越多化妝品，手袋就越來越重，孭到膊頭都痛，陰功！不過，今個春天，膊頭重擔似乎得救，事關今季流行彩色眼線筆，可以筆當眼影用，隨身袋定幾支彩筆就足以充撐場面，化妝師仲教路似我此等初哥畫眼線最好用筆，OK！即學！<br><br>記者：陳諾堯<br>攝影：梁細權<br>Model：Asaya@Calcarrie's<br>MakeUp&amp;Hair：MichaelMak</p><p>掃都慳埋</p><p>筆狀眼線筆勝在容易控制，合埋眼都識畫，當埋眼影用就直情連掃都唔使用，最適合初學化妝畫眼線者，就算隻手唔夠定畫粗咗都可以用化妝掃推開當眼影，超好用！趁住春夏PencilEyeliners出咗咁多彩色，索性玩埋顏色Mix&amp;Match襯衫，Easy！</p><p>進階玩線形</p><p>當妳用筆畫眼線有番咁上下功力，控制畫眼線嘅技巧亦得心應手之時，恭喜你，你可以試用啫喱和水狀眼線液。兩者均適合進階人士使用，水狀眼線液雖較難控制，但線條實在，眼線粗幼分明；啫喱狀眼線液好在防水力強，唔容易化開，以眼線掃配合使用仲可以輕易鈎畫線條。當然亦可以混合與筆狀眼筆使用，層次感會更突出。</p><p>水狀</p><p>啫喱狀</p><p>工具</p><p>BobbiBrownUltraFineEyeLinerBrush$180（b）</p><p>線眼春妝</p><p>到春天這個擺明玩Color的季節，連妝容都變得特別繽紛！想玩眼妝，要對眼Colorful得嚟又圓又明亮？推介今季必學線眼彩妝，工具只要不同顏色眼線筆，一筆在手即可做出漸變幻彩效果，簡單快趣，最啱趕時間返工的Ladies！</p><p>Steps</p><p>1.	先用黑色Liquid狀眼線筆，貼着眼線畫上幼幼的上眼線。</p><p>CoffretD'orNaturalClearLiner黑色水狀眼線筆$120（c）</p><p>2.	用紫色眼線筆塗在整個眼窩位，造出眼影的效果。</p><p>ettusaisPencilEyeGlitter紫色閃炫眼彩筆$95（d）</p><p>3.	再於眼頭及下眼線眼頭位置塗上金色，作Highlight和漸變效果之用。</p><p>ettusaisPencilEyeGlitter金色閃炫眼彩筆$95（d）</p><p>4.	最後用綠色眼線筆畫下眼線。</p><p>Shuuemura#MEGreen綠色眼線筆$140（g）</p><p>睜大眼畫眼線
</p><p>「我個人推介用Pencil畫眼線，特別係初學者。因為筆係最易控制同最多用途嘅眼妝工具，可以畫眼線之餘，Blend開當EyeShadow和眉筆用亦可。當然要用幾隻唔同顏色嘅筆先可以做到一個靚妝效果啦！」至於畫眼線的技巧，單眼皮同雙眼皮有咩分別？「單雙眼皮的畫眼線方法都一樣，首要記緊睜大眼睛畫，將眼線落筆於最貼近眼皮的地方！唯一分別，我會建議單眼皮人士選擇用較深色的眼線筆，這樣看來雙眼會更大更精靈。」</p><p>查詢：</p><p>（a）AnnaSui（21968796）<br> （b）BobbiBrown（28318474）<br> （c）CoffretD'or（28650978）<br> （d）ettusais（25063180）<br> （e）IPSA（29713820）<br> （f）NARS（21183963）<br> （g）shuuemura（21968236）</p></body></html>