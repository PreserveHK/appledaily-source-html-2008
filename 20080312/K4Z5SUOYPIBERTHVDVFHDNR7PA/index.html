<html><header><meta charset="utf-8"><title>Blogpaper：<br>buymeacoffeemaker泡泡藝術</title></header><body><h1>Blogpaper：<br>buymeacoffeemaker泡泡藝術</h1><p>在香港，腌尖腥悶的人是不會有好下場的。隻眼開隻眼閉的人生哲學明明是終身受用，但要承受求其是但的MassProductions好像有點於心不忍。敬酒唔飲自然要飲罰酒，千篇一律性格含糊都算，價錢貴同唔就腳才是令人心淡的致命傷。<br>大家心知肚明，滾水淥腳地幫襯那些成行成市的美式咖啡館，只是生活逼人罷了。有得揀，誰會願意在三更半夜，喝那些淡茂茂的三合一即冲咖啡包？還是的起心肝買台心水CoffeeMaker才是真正的出口──生活幾時都是有得揀的。<br><br>http://appleblogpaper.blogspot.com</p><p>aboutme:怪秀</p><p>尚未死而無憾的文字怪獸吃吃喝喝行行企企。吃飯拉屎後放飛機前一丁點的手作仔。廢話大堆，因為鍾意寫字。</p><p>人人都應該做Grazer</p><p>志同道合的人願意揮金如土開咖啡店，撐場本是例行公事。難得本來從事金融活動的老闆Jimmy，願意不計返枱速度，在店內設有兩部Mac供人上網CheckEmail，貼心之餘可見有意打破一般本地咖啡經營模式的常規。「選擇這裏開店，是因為喜歡這個Community，感覺很好。我細個在Portland長大，年紀輕輕已經要求老竇，將餐館一角撥畀我做CoffeeCorner，朝朝6點開門，風雨不改；後來和客人熟絡了，我慢慢記得他們的CoffeeHabit，他們也會叫我FirstName，大家的關係就好像每天都見面的老朋友，我覺得這就是成功，其實咖啡店本應就是這樣。」</p><p>店名叫Graze，就是放牧、牛羊等吃草的意思，一來取其近大自然的綠色意境，但更貼近Jimmy的是一個人人都可以是Grazer的概念。「吵吵嚷嚷不是咖啡店應有的文化和氛圍。我唔想見到人匆匆忙忙GrabandGo，其實要享受一杯16安士咖啡，時間唔使好多；最緊要反而係ProductQuality同CustomerService。我希望來這裏的人，都可以像羊群一樣，舒舒服服地吃草。沒有趕急的Agenda，大家來放鬆一下，LaidBack點，ChillOut！上網！玩Facebook！或者，可以跟我傾吓偈，講吓天氣，講吓Obama，互相Share對生活想法都得！」</p><p>CoffeeMakerVsCoffeeFilter</p><p>自己身為店長，也是人客的FavouriteBarista，但原來Jimmy都有其心目中的咖啡英雄。「應該係一路做Drink一路同客人傾偈，無冷場嘅。每一個Barista其實都應該有自己Style同Personality，每一杯Drink都係獨家的，原則上你冲同我冲都會有唔同味道，不過香港真係好少呢類Talent。Starbucks嗰啲好似悶得滯，太Systematic，冲咖啡，搞到好似Process緊部機器咁！」FavouriteBarista的確可遇不可求，就算Jimmy都唔係24小時OnCall隨傳隨到，所以找一台合心水的CoffeeMaker更為重要。<br> 話分兩頭，很多人第一次購入的所謂咖啡機，其實只是簡簡單單的CoffeeFilter。所謂一分錢一分貨，玩「滴滴仔」就不能要求多多，例如水溫、水泵壓同蒸氣壓等咖啡粉需要承受的壓力等，都不在你的操控冲範圍之內；而且煮出來的咖啡較淡口，選擇加奶還是可以的，但加Cream的話則另當別論，最多一兩滴「調劑」一下就算。至於CoffeeMaker，則着重Barista自己的造詣，煮出來的咖啡質地比較漿，亦非常濃郁；所以做Latte、Cappuccino，甚至其他高難度、變化多的CoffeeDrinks，就要用上CoffeeMaker。<br> 據Jimmy的朋友、自己亦有賣CoffeeMakers的Felix講，揀選一部自己操控得到的CoffeeMaker非常重要，因為這樣炮製出來的飲品才有Heart有Art。「自購咖啡機同商用的要求不同，好似Jimmy用嘅呢部LaMarzocco，擁有特別的DualBoiler設計，確保水源溫度的穩定性，就算中午打仗時候都一樣應付自如。LaMarzocco都有出個人輕便版的GS/3，不過使唔使咁Pro就見仁見智。其實CoffeeMaker最緊要夠重型，手感要好，否則輕飄飄又怎會煮得得心應手；初用者更應該選用半或全自動的制式，以便更容易控制蒸氣流量以及壓取咖啡粉的力度與密度。所以，除非你買之前試用過，否則無謂從網上購買。」</p><p>推薦之家用CoffeeMaker<br>法國Reneka</p><p>特點：1919年成立，細，省位，鋁製機身；品牌旗下機種性能穩定，被網友評為「合理價錢卻擁有高級機種的性能」。<br> 價錢：約$5,800</p><p>德國KrupsXP4050</p><p>產地：德國<br> 特點：不銹鋼機身，外形靚，壓力夠，功能多，有特大水庫。<br> 價錢：約$3,500</p><p>SaecoPrimeaTouchPlus</p><p>產地：意大利<br> 特點：BMW設計，磨豆機組具由陶瓷技術製成，耐磨、熱快、安靜，全彩色觸控式液晶控制面板，世界首創銀離子奈米化科技，每種飲品都可被預設為我的最愛飲品。<br> 價錢：約$22,000</p><p>唔好用攪棍飲咖啡</p><p>講起飲咖啡，Jimmy話香港其實無咖啡文化，想真正欣賞一杯咖啡，不得不由小處着手。「最好梗係識得冲咖啡，例如從落豆、磨粉、壓粉、上咖啡機、打奶等過程都充滿學問，例如壓粉力度不足，便會造成咖啡粉密度太高，流出的水流過慢，濃度不均；想嘆滑的Latte泡泡，打奶之後一定要將奶瓶大力打在工作枱上，將泡泡戥實，冲出來咖啡之後的泡泡才會如棉花般幼滑。Starbucks同PacificCoffee都係賣環境、賣感覺，你看那些人都不懂咖啡的；點大杯裝Latte的人其實鍾意飲奶多過飲咖啡，另外好多人把攪棍當飲管般使用，其實都幾失禮。」</p><p>Graze（28507756）<br> 上環文咸東街143-145號地下<br> 官方網站： http://graze.hk/ </p><p>最新回應</p><p>plush：好嘆哦~~~~~自己煮咖啡好像是超浪漫的事，非常好的推介！</p><p>magicboy：死得啦，十個有九個入星記都係用飲管，以為西裝友識嘢啲原來唔係囉！</p><p>陳姬：我都想做Grazer……搵日要去吓搵Jimmy先得。</p><p>相關超連結</p><p> http://coffeegeek.com/reviews <br> <br> 買之前落足眼力看買家評論。</p><p> http://hkcoffee.com/phpbb2/ <br> <br> 買之後可同本地咖啡愛好者討論一下。討論條目分得非常仔細。</p><p> http://www.youtube.com/watch?v=ODq6GNohsm0&amp;feature=related <br> <br> YouTube真人示範用KrupsXP4050打奶！</p></body></html>