<html><header><meta charset="utf-8"><title>BlogBlog趣：講包裝英超冇得頂 - 蘋果波神</title></header><body><h1>BlogBlog趣：講包裝英超冇得頂 - 蘋果波神</h1><p>狄亞拉過老樸，唉！真係唔識諗<br> 杜奧巴下年勢過巴塞<br> 阿積士又由龍變蟲<br> 貼咗史篤城，突然殺出個基瑾<br> 聽畢傑講，禮拜六捧富咸阿仙奴鬥大</p><p>最新動態</p><p>呢個世界好講包裝，百物騰貴，去美心食晚餐連飲品，可以貴到50幾蚊依然其門如市、I.T嘅衫越賣越貴，質素好一般嘅皮鞋閒閒哋過千銀，但佢哋嘅股價對比一年前仍升近一倍已知幾好賺、《台蘋》喺當地可以夠膽賣貴其他報紙5蚊，但銷量獨佔鰲頭，仲有最經典係，居屋可以賣幾百萬一間，一切一切都可能係包裝行先。<br> 講包裝，體育運動中，英超冇得頂，各地球星湧至，仲有就晒亞洲市場嘅靚絕開波時間，連聖誕新年都大開快車，你有你唞，佢照加班。小弟每年幾乎都被吸咗過去，買張阿聯酋球場嘅波飛花掉1,500元，曼聯阿仙奴呢兩大品牌，真係有錢都未必買到飛，即場炒黃牛？咪諗咯。<br> 喺香港，有近百萬用戶每月畀緊幾百蚊「現在台」使，多屬英超嘅魔力，雖然佢哋一班講波佬表現仲未入局，但係玩高清玩靚女主持着晒低胸衫短裙，教你玩遙控講比賽數據，都咪話唔煞食！<br> 蘋果波神<br> 英超波癡有一個心願，5月話你知！<br>  http://hk.myblog.yahoo.com/footballexperts/ </p></body></html>