<html><header><meta charset="utf-8"><title>意粉餡薄餅煲　要企硬</title></header><body><h1>意粉餡薄餅煲　要企硬</h1><p>每次兩口子去食意大利菜，你想食意粉，但我又想食Pizza，無奈二人胃口不大，必須捨棄其一。幸好新店Tutto的大廚有諗頭，竟想到將意粉同Pizza合二為一，用Pizza皮包住意粉焗，份量足夠兩個人分，從此皆大歡喜。如果你仲係堅持要食Pizza，可以到Spasso嘆以火山石爐烤烘的脆身薄餅，愛吃Pasta的話，就要一試ThePizzeria只限今個月供應的新款口味喇！<br><br>記者：王佳芝<br>攝影：周旭文、譚盈傑<br>模特兒：Algie@PureModels<br></p><p>Tutto<br>煲仔薄餅釀意粉</p><p>新餐廳長開長有，要出位一定要有新意思，話說Habitu準備開這姊妹店Tutto時，意大利籍總廚連同一班廚師「腦震盪」時，靈機一觸諗到將兩款最傳統、最普遍嘅意大利美食Crossover，終於創出PotPiePizza。咪以為PotPiePizza易做，由於Pizza皮薄，要令薄餅皮企硬，又要包住足料的意粉技巧甚高。大廚要將薄餅皮焗至半熟，定形後釀入意粉，再焗才能做出這個煲形Pizza。為方便一家人或成班FriendShare食，Tutto菜式普遍較大份，部份意粉更推出重量級Mama'sSize，幾個人分都無問題。</p><p>漁港風情意粉比薩$88（a）</p><p>論外形一啲都唔似Pizza，大廚將Pizza皮做到如煲般的立體形狀，但保留了Pizza餅底的薄脆口感。內裏混合海鮮的意大利粉，醬汁不太濃烈，吃多亦不覺滯。</p><p>（a）Tutto（26940111）</p><p>地址：沙田新城市廣場一期105號舖<br> 座位：150個<br> 營業時間：11:30am-11:00pm</p><p>Spasso<br>火山石爐10分鐘食得</p><p>去年底開業嘅Spasso，用從美國訂製的火山石爐焗Pizza，好處係傳熱快、熱得均勻，焗Pizza只需5至10分鐘，落完Order話咁快就有得食。店內更有FocacciaRomana，其外形及做法跟Pizza一樣，只不過唔用番茄醬及Mozzarello芝士，喺香港唔多地方會分得咁仔細。</p><p>（b）Spasso（27308027）
</p><p>地址：尖沙嘴海港城海洋中心四樓403號舖<br> 座位：250個<br> 營業時間：12:00nn-12:00mn</p><p>ThePizzeria<br>Pasta限定版</p><p>ThePizzeria在今個月特別推出8款帶有意大利北部風味的Pasta，原來意大利麵類足有過千種，香港常見的只是冰山一角，今次有幸吃到千層麵、粉卷、扁麵、薯粿及闊麵為自家Homemade，夠矜貴。</p><p>1.薯粿配白松露菌忌廉汁伴黑松露菌片$288（c）</p><p>黑松露片散發濃郁的菌香，加上煙肉、牛肝菌作伴，配白松露菌汁，是惹味的上佳選擇，套餐設湯、頭盤及甜品。</p><p>2.燒帶子伴炭燒牛扒配意國柑橘汁$128（a）
</p><p>開店以來最受歡迎的主菜之一，炭燒做法可鎖住牛扒肉汁，加上微酸的柑橘汁好醒胃。</p><p>3.煙三文魚鮮蝦蘆笋扁意粉$68/Mama'sSize$108（a）</p><p>試業期間發覺此Pasta竟佔全日生意三成，故推出Mama'sSize，煙三文魚和蝦夠鮮，配白忌廉汁很香甜。</p><p>4.茄醬芝士千層麵$278（c）
</p><p>茄汁用的是拿玻里番茄，味道香濃，千層麵夠晒煙韌，加上麵上的芝士，異常香濃，套餐設湯、頭盤及甜品。</p><p>5.囗囗魚蠶豆扁寬意粉$158（b）</p><p>Homemade的扁意粉，入口彈牙，囗囗魚粒炒過後依然有魚香，配帶甜味的蠶豆同吃，味道清香。</p><p>6.爐烤香草劍魚配烘燈籠椒及香草汁$188（b）</p><p>劍魚煎香後加入香草烤焗，入口先有香濃香草味，慢慢咀嚼後再有鮮魚味道，燈籠椒醃過甜甜酸酸很開胃。</p><p>7.PizzaParma$158（b）</p><p>以芝麻菜及用上風亁了24個月的ParmaHam作餡料，鹹香味重，皮薄脆口，是傳統意大利口味。</p><p>8.意國四式芝士比薩$88（a）</p><p>只用芝士作餡料係意大利傳統做法之一，Tutto特別用水牛乳、煙熏水牛、巴馬臣及普羅亁四款芝士，加強香味及口感。</p><p>（c）ThePizzeria（27343722）</p><p>地址：尖沙嘴彌敦道19-21號九龍酒店2樓<br> 營業時間：12:00nn-3:00pm、6:00pm-10:45pm</p></body></html>