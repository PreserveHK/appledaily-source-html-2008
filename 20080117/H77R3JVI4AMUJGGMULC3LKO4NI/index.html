<html><header><meta charset="utf-8"><title>藍波波報喜<br>Christina靚B相待價而沽</title></header><body><h1>藍波波報喜<br>Christina靚B相待價而沽</h1><p>美國女歌手ChristinaAguilera啱啱喺周日誕下佢同丈夫JordanBratman嘅首胎男嬰MaxLironBratman。剛為人母嘅Christina喺分娩後嘅一日，即時喺個人網頁度報喜，網頁度仲有啲藍色波波圖案，大隻字咁話自己生咗個仔。</p><p>上載婚禮片段</p><p>喺網頁度，Christina話自己啱啱生完，佢同Jordan心情都好興奮，仲猛讚自己個BB好靚仔。不過想睇BB嘅相就暫時冇可能，據講好多雜誌都以6位數字美金嘅高價斟BB嘅首張獨家相，Christina雖然賺大把，但冇理由唔搵奶粉錢啫！<br> 今次Christina喺網頁報喜，同場仲上載佢喺05年尾於加州北部NapaValley嘅StaglinFamilyWinery釀酒村同唱片公司監製高層Jordan嘅婚禮片段，入面有佢到教堂同婚宴嘅片段。着住ChristianLacroix親自設計嘅嫁衣出閣嘅Christina，非常風騷，仲同老公嚟個情深一吻㖭，非常浪漫。<br> 網頁： http://www.christinaaguilera.com <br> 版主：網盜王尊尼Deep<br> 本欄逢周一至五刊出</p></body></html>