<html><header><meta charset="utf-8"><title>床下娘娘腔　床上豁出去<br>野蠻人誌--郭政鴻：我儲到一班觀眾</title></header><body><h1>床下娘娘腔　床上豁出去<br>野蠻人誌--郭政鴻：我儲到一班觀眾</h1><p>-第四回-<br>一向雄赳赳的郭政鴻，近日在《野蠻奶奶大戰戈師奶》中首次扮乸型，郭政鴻表示這樣未算太高難度，但要他着住孖煙囪與緋聞女友滕麗名拍攝的一場床戲，才叫他難忘又尷尬。不過今次令他最開心的，是知道已有一班觀眾默默支持他。<br>撰文：卓寶花</p><p>無綫熱捧劇《野蠻奶奶大戰戈師奶》中演員及角色俱吸引，劇情除了搞笑，還有另類演繹，就是飾演乸型雜誌社藝術總監CC的郭政鴻，因為愛美的關係，加上工作環境接觸的不是化妝品就是時裝，於是他也要顯得女性化。</p><p>騷在骨子考功夫</p><p>郭政鴻首次演娘娘腔的角色，可幸演出大獲好評，不論蘭花手及語調都能夠散發出騷味，郭政鴻說：「今次做乸型觀眾反應都接受，其實蘭花手同表情都唔係難做，最難係個mood同heart，要入到骨子嗰種騷味先係真功夫，所以我拍嗰兩個月，連日常生活都保持住戲中嗰種心情，例如同朋友食飯都會好自然托腮手指指，咁樣先可以做到一舉手一投足自然啲，呢啲叫催眠自己。」當中郭政鴻還有不少與男性親近鏡頭，問到身為堂堂男子漢的他會否感到尷尬，他笑說：「我唔理咁多，咪當自己係女人囉。」<br> 然而今次除了與男性親密接觸外，郭政鴻與滕麗名飾演的CoCo的一場床戲也頗有火花；劇中的他其實有兩個女兒，但經歷婚姻失敗才不敢向外多言，後來CoCo對他暗生情愫，兩人最終結成一對。談到該場親密床戲，郭政鴻表示既難忘又尷尬，他說：「場戲交代我哋飲醉酒，我只着孖煙囪，阿滕就着住好薄睡袍，大家身貼身攬實，咁親密話唔尷尬就假啦，當時我同阿滕講豁出去，跟住就做，結果三take搞掂。」<br> 郭政鴻透露拍攝《野》劇時有汪明荃的帶領下，各演員都打醒十二分精神，令氣氛更加認真，眾多角色中，他最喜歡胡杏兒和阿滕的演繹，認為二人有輕度神經質，他說：「神經質係演員難能可貴一樣嘢，男演員好似黃秋生、劉青雲都有呢樣嘢，杏兒同阿滕都畀到大家呢種感覺，有時排戲對稿明明冇嘢，到真正做戲時會加插啲對白或者表情，出嚟反應又好配合，對演員絕對係一個優勢。」</p><p>轉型拓發展空間</p><p>郭政鴻由打仔角色開始轉型，現時有不同的發揮空間，今次扮演乸型也受到認同，他相信全靠疲勞轟炸觀眾，郭政鴻說：「觀眾緣係可以儲番嚟，只要角色好就可以，呢樣係最窩心，我都儲到一班觀眾支持㗎。」<br> 攝影：仇志中</p><p>搶先爆：紅顏攝位　安慰戈德</p><p>今晚播出的第13集《野蠻奶奶大戰戈師奶》，講述O姐（汪明荃飾）隱藏多年的Fiona身份被揭發後，戈德（黃宗澤飾）憤然離去，O姐向戈德解釋CoCo（滕麗名飾）姐姐才是第三者，自己隱瞞真相是不希望戈德知道自己有個如此不堪的父親而抬不起頭，但仍不被戈德原諒。<br> O姐在公司地位備受太子爺Mark（王浩信飾）威脅，她因而遷怒CoCo，大罵她是垃圾，CoCo終忍無可忍辭職。戈德為了O姐與麗敏（胡杏兒飾）之間爭拗不斷而慘成磨心，遂找芷喬（楊秀惠飾）訴苦，芷喬勸戈德到其投資公司工作，打高爾夫球時又借機從後熊抱兼捉實戈德雙手，麗敏今趟可謂水浸眼眉。</p></body></html>