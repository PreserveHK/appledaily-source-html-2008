<html><header><meta charset="utf-8"><title>市民瘋搶　冷落《家好月圓》眾星<br>楊怡：月餅受歡迎過我哋</title></header><body><h1>市民瘋搶　冷落《家好月圓》眾星<br>楊怡：月餅受歡迎過我哋</h1><p>無綫《溏心風暴之家好月圓》藝員昨日到商場宣傳造勢，一眾演員在現場還大派家好月圓月餅，令現場觀眾瘋狂搶奪，月餅籃都不放過，連藝員吸引力都不敵月餅，令楊怡不禁自嘆：「估唔到月餅仲受歡迎過我同陳豪，完全冇人搵我哋簽名。」</p><p>關菊英、李司棋、夏雨、陳豪、楊怡、徐子珊等演員昨日齊集奧海城商場為《溏心風暴之家好月圓》宣傳，菊姐先唱出劇集主題曲為活動揭開序幕，然後即場抽出觀眾念出劇中部份經典對白，而藝員則在場表演蓮步舞，一眾藝員為配合做善事，還各自拿出私人物品拍賣。</p><p>米雪奸得開心</p><p>本周劇情主要交代米雪飾演的紅姨施奸計，令劇集掀起高潮，米雪奸角獲好評，不怕出街捱轟，她說：「我好少做奸角，冇諗過迴響咁犀利，就算出街俾人鬧都開心。」稍後菊姐與阮兆祥的一段姊弟戀也成為焦點，菊姐十分期待，她笑言：「我哋段感情戲大家都好努力做，但我覺得人哋睇完反而會覺得幾搞笑，之後仲會有徐子珊，即係劇中我個女出現。」<br> 活動尾聲時，一眾藝員應安排到台下派家好月圓月餅，豈料場面混亂失控，現場街坊搶餅之餘連裝月餅的籃也不放過，陳豪擔心現場街坊會為搶月餅受傷：「啲月餅印有家好月圓四個字，畀我係師奶都搶啦。」<br> 楊怡在派餅期間被觀眾抓手臂，她說：「啲人唔係嚟搶我，係搶啲月餅，籃都搶埋，我最怕係俾人𢱑爛件衫，估唔到月餅都受歡迎過我同陳豪，完全冇人搵我哋簽名。」另外，徐子珊在劇中雖然未出場，但已被網友批評，她表示不會介意，有批評即是多人留意。<br> 採訪：卓寶花<br> 攝影：陳俊強</p></body></html>