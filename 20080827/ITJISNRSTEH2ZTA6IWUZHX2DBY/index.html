<html><header><meta charset="utf-8"><title>專家對話：業績期港股升勢短暫</title></header><body><h1>專家對話：業績期港股升勢短暫</h1><p>昨日多家重磅股公佈業績，中移動（941）業績表現搶鏡，帶動恒指上升。嘉賓指出，大市未來升勢能否持續，要留意買盤是否全面，他認為，恒指短期上升阻力在21700點。<br> <br> 何：荷蘭銀行私人投資產品部董事何啓聰<br> 黃：亨達集團研究部董事黃敏碩<br> 主持孫柏文<br> <br> 孫：中移動業績後，股市表現興奮，恒指升幅強勁，點解？<br> 黃：有機會因為好友趁期指結算前挾高個市，另外近期公佈業績股份表現不俗，所以大市都有得升，不過九月升勢可唔可以持續，要睇成交量可唔可以配合，而中央救市都係動口不動手，對內地股市毫無刺激。<br> 何：升勢可否持續，要留意買盤夠唔夠全面，睇到內銀股公佈咗業績，亦符合預期，但係都升唔到，由此可知資金未有全面買入中資股份，恒指上升阻力短暫會係21700點左右。</p><p>搶先貼股<br>買洛鉬不如炒資源期貨</p><p>梁先生：孫柏文叫人買洛陽鉬業（3993），幾時可以買呀？<br> 何：不過一眾金屬股短期反彈之後，都可能要經過長時間先有機會重拾升勢，因為金屬價格高企，有可能會影響產品利潤，所以如果真係睇好資源，不如買入一啲相關資源期貨仲好。<br> 孫：好多人擔心佢盈利增長不足，呢隻股係抵㗎喇，但我仲等緊股價終極一跌，買得嗰時，我會同你講㗎喇。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> <br> 今日嘉賓：</p></body></html>