<html><header><meta charset="utf-8"><title>占基利玩斷背吻伊雲</title></header><body><h1>占基利玩斷背吻伊雲</h1><p>一向鍾意扮鬼扮馬嘅荷李活男星占基利（JimCarrey），喺斷背新片《ILoveYouPhillipMorris》入面改玩正經，扮演為同志愛侶伊雲麥葵格（EwanMcGregor）而多次逃獄嘅癡情漢。佢哋喺海邊咀嘴嘅劇照近日終於曝光，只見占爺好肉緊咁瞇起雙眼，向捉實佢隻手嘅伊雲獻上深情一吻，場面浪漫。</p></body></html>