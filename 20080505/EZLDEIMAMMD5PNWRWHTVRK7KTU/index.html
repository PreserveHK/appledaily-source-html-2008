<html><header><meta charset="utf-8"><title>歐陽妙芝帶囝囝入行</title></header><body><h1>歐陽妙芝帶囝囝入行</h1><p>歐陽妙芝昨日攜大仔方玉丞（Achille）到慈雲山中心為環保服裝行騷，其子表現活躍，十分可愛，她的丈夫更在現場不停為二人拍照，同場還有黃長興、黃長發及他們的母親。<br> 誕下第二胎昨日首次工作的妙芝，笑言兒子表演慾強，她說：「佢知道今日行catwalk，噚晚已經開心。其實自己都好矛盾，之前唔想佢因為我而入呢行，但如果佢有天份有潛質，冇可能阻止。我哋睇過兒童心理學家，佢叫我唔好諗自己係藝人身份，唔可以阻住佢發展。」</p><p>曹敏莉未見家長</p><p>此外，問黃長興會否帶緋聞女友曹敏莉見家長時，他說：「唔會，大家係朋友，未去到介紹。」問到其母對敏莉的印象時，他說：「遲啲先啦，印象斯文囉，知道佢係港姐。」<br> 採訪、攝影：LawWaiMan</p></body></html>