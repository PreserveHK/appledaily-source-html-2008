<html><header><meta charset="utf-8"><title>H&amp;MBeauty　進化論</title></header><body><h1>H&amp;MBeauty　進化論</h1><p>港鐵鋪天蓋地一系列圍板明碼實價大賣麥當娜身上襯衣，H&amp;M就這樣由去年春天熱到今天。小記早於00年已大量入貨，約2、3星期前連H&amp;MBeauty都襲港，「進化論」貫徹平與潮。一場專家港女的「進化論談」，且看H&amp;MBeauty在港的受歡迎程度，就算有些妝物是「MadeinChina」，妳都會搽上面？<br><br>記者：陳諾堯<br>攝影：林栢鈞<br>Model：Hedvig.M@Calcarrie's<br>Makeup：CoCoWong<br>Hair：Francis@HMPrivateI<br>服裝提供：H&amp;M</p><p>新增BeautySection　價廉物美</p><p>若妳近排有行H&amp;M，都會覺得新嘅BeautySection幾花多眼亂，一支唇彩都有成十隻色！小記今次精選以下夏天妝物，我自己就最鍾意化妝掃，掃頭柔軟，$39.9一個斜角掃，相當唔錯。此外BronzingBrush都值得一試，夏天啱古銅妝，而且掃連粉，方便出色。最重要係，老套講句：真係價廉物美。</p><p>查詢：H&amp;M（21109546）</p><p>專業化妝師都撐<br>KatherineTsang</p><p>「始終都係個Worldwide品牌，對H&amp;M嘅Cosmetics有信心。我覺得好啱初學化妝者，買衫之餘襯埋個妝。」</p><p>JaniceLam</p><p>「有用開佢嘅純黑眼影，係朋友喺外國買返嚟，我覺得好上色又易推，以平價買好質素，值得一試！」</p><p>EllyWong</p><p>「我覺得H&amp;M嘅化妝品會有保證，只係較適合日常化妝而非專業化妝，我認為好新鮮，價錢平一試無妨！」</p><p>港女話遲吓會試<br>Clarice（設計師）</p><p>「我前年已知H&amp;M有出Cosmetics，因朋友去旅行時買過返嚟做手信，但我暫時唔會試，怕佢唔夠專業。」</p><p>阿粉（學生）</p><p>「我早兩星期前行過朗豪坊店，先知有H&amp;M化妝品。我會睇吓身邊朋友嘅反應先，再睇耐啲先買嚟試。」</p><p>Apple（美容師）</p><p>「我都唔知H&amp;M有Cosmetics，但我都鍾意H&amp;M，所以都會試，但如果賣得太平反而有啲驚！」</p><p>小心大陸造？</p><p>雖則H&amp;M妝物價廉物美，但當小記細心一睇，發現有中國製有德國製，好奇怪！幫襯開的朋友該會留意到其Fashion其實都有好多不同生產地：土耳其、中國和孟加拉等。但小記始終覺得衫只着上身，但妝物是搽上面的……總之購物前多留意標籤就是消費者權益。</p><p>FashionBeauty香水打頭實冇死</p><p>唔知大家有冇發覺，大部份Fashion品牌出Cosmetics都會先出香水，然後再認真打入Beauty市場。身為A&amp;F粉絲的我，當然知道品牌最新動向，我更會託美國的Auntie替我買最新的A&amp;F香水，亦當然期待她出更多美容產品。妳又是那個衣着品牌的Fans呢？</p><p>（a）agnesb.　28050678<br> （b）a.gotay　28056218<br> （c）Roxy　28955948</p></body></html>