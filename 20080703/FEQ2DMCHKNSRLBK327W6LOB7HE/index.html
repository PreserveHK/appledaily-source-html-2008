<html><header><meta charset="utf-8"><title>專家對話：吼更低位始入巿</title></header><body><h1>專家對話：吼更低位始入巿</h1><p>大巿不斷下挫，反彈越趨渺茫，即使A股昨日顯著造好，港股亦不為所動。專家認為市況低迷，基金經理洗倉味濃，投資者可先做功課，吼準更低位才入巿。<br> <br> 郭：敦沛金融投資研究部主管　郭家耀<br> 孫：主持　孫柏文<br> <br> 孫：恒地（012）、新世界（017）、太古（019）幾隻地產股創晒52周新低，呢個跌勢好令人沮喪。<br> 郭：個市連跌幾日，去到21500都唔能夠守穩，顯示大家對後巿有好大戒心，以為中海油（883）最穩陣，今日都跌近4%，基金經理洗倉味濃，但我覺得仲可以有低少少嘅位畀大家買貨。我比較樂觀，大家可以做定功課，邊隻股票見到價錢啱心水，可以開始分注買。不過，揀股一定要睇前景，𠵱家企業盈利環境比舊年一定差咗，雖然有人話油價下半年會急插，但我都唔建議買工業股。</p><p>搶先貼股：平保長線等42蚊入貨</p><p>郭小姐：我打算42蚊入平保（2318），得唔得？<br> 郭：我覺得有啲恐慌性拋售，中期業績唔會好，唔好𠵱家買，但喺42、43蚊入會係幾好嘅長線投資。不過，我比較睇好國壽（2628）。<br> 郭小姐：咁國壽幾錢買好呢？<br> 郭：25蚊樓下啦，佢嘅投資主要集中喺國內，𠵱家個巿咁淡，佢應該可以搵到好平嘅投資機會，較長線嘅回報應該幾好。</p><p>收市後4:30pm<br> click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股&#13;</p></body></html>