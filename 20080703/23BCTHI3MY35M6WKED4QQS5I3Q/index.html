<html><header><meta charset="utf-8"><title>懶理落難周正毅夫婦<br>楊恭如盼嫁補習天王</title></header><body><h1>懶理落難周正毅夫婦<br>楊恭如盼嫁補習天王</h1><p>自從楊恭如戀上「補習界鄭伊健」簡俊傑（Ken）後，每次提及男友時均甜絲絲，與過往的作風截然不同。提到前緋聞男友周正毅正在獄中，其妻子毛玉萍則獲假釋出獄，楊恭如聞言扮作聽不到，言談間更大晒與男友感情穩定，希望明年出嫁。</p><p>楊恭如與袁彌明昨日在觀塘出席「健力士花式空竹迎奧運」，曾與周正毅傳緋聞的楊恭如，被問到日前有指毛玉萍獲准假釋，專心等丈夫周正毅出獄，她笑笑口表示：「我冇留意報道，唔知道，我冇回應呀！」</p><p>澳洲預支蜜月</p><p>當問到楊恭如會否希望周正毅早日出獄，她笑說：「我淨係希望你哋唔好再問呢啲問題。」問她是否過去的事情不想再講太多，她則以「我聽唔到」來避答所有問題。<br> 不過，當提到與現任男友「補習界鄭伊健」簡俊傑的戀情時，楊恭如則大方回應，明顯大晒幸福。剛與男友去完台灣旅行的她，透露已計劃再去澳洲旅行，有記者笑言今年會否有喜事傳出？楊恭如說：「希望啦，我都想呀，不過未必係今年嘅事。」</p><p>袁彌明大鬧翠翠</p><p>問楊恭如會否明年結婚？她甜笑說：「可能啦，但唔會閃電結婚，我哋冇plan過，順其自然啦，拍拖啫，都冇結婚。」據知楊恭如的媽媽已見過其男友，恭如未有透露媽媽的評價，只說：「最緊要係我鍾意。」<br> 此外，對於近日葉翠翠被質疑炒股賺大錢買豪宅一事，袁彌明一臉不屑地說：「根本冇可能，佢咁講只不過係敷衍傳媒啫，我唔係眼紅佢，只係覺得有啲人咁高調去做啲唔光彩嘅事，影響好多人對女藝人嘅睇法，以為個個都係貪慕虛榮嘅人，我唔係認定佢係啲咁嘅人，但係啲錢點嚟？我唔理係咪男人畀，我覺得呢件事遲早會俾人踢爆。」<br> 採訪、攝影：何慧斯&#13;</p></body></html>