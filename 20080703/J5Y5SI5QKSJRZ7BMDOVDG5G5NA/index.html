<html><header><meta charset="utf-8"><title>無懼Edison淫照拖累<br>農夫：冇嘢衰得過零</title></header><body><h1>無懼Edison淫照拖累<br>農夫：冇嘢衰得過零</h1><p>「默默耕耘、靜待收成」正好說明「農夫」這個職業的特徵，樂壇組合農夫多年付出，同樣可以此八字作總結。7年前推出首張唱片，直至去年才廣為人熟識，對於老闆陳冠希（Edison）淫照事件影響令他們高位回落，農夫坦然面對：「冇嘢衰得過零。」</p><p>組合農夫於去年樂壇成績表取得優良成績，順勢計劃4月份於商台舉行首個演唱會，殊不知遇上老闆陳冠希淫照事件影響，令計劃有變，有指幸得Edison從美遙距爭取，演唱會只押後4個月，於8月2及3日假StarHall舉行「農夫舉高隻手演嘢會」。</p><p>傳胎死腹中當宣傳</p><p>年初曾傳出演唱會胎死腹中，農夫坦言沒有擔心過，相反覺得是絕佳的宣傳，令大家注意到他們將會開騷。C君說：「我哋唔係大家覺得咁擔心，因為我哋由零開始，咁永遠冇嘢會衰得過零，外界覺得我哋俾人踩咗一腳，其實自己生活都一樣，工作都冇少過。」陸永說：「我哋做音樂係鍾意音樂，唔係想得到啲乜。」<br> 演唱會籌備至今，公司都放手讓他們自由發揮，Edison則透過電郵聯絡給予意見，例如設計Tee及產品，有指演唱會能順利舉行是Edison從背後極力爭取，問到會否感激Edison痛愛？陸永遲疑片刻說：「係好好嘅公司，有完全嘅自由度。」C君則說：「其實我哋係對老闆DJTommy心存感激，一開始佢對我哋好好，以前Edison喺香港都唔係成日見，相反𠵱家電郵聯絡仲多。」他們坦言感激DJTommy從7年前他們寂寂無聞時憑一人公司為他們出碟，至今日略有成績，確實付出很多。</p><p>邀玲玲三點式上台</p><p>7月初農夫會推出新曲加精選唱片，事關直至第4張碟才讓人認識，他們希望將前3張碟作品重新曝光，演唱會將唱經典情歌、跳舞、重新演繹以往經典rap歌及以DJ口脗講棟篤笑，嘉賓會邀請麥玲玲及林一峰，他們笑言想力邀玲玲穿比堅尼上台，盡展美好身材。對於曾志偉及林敏驄新歌中揶揄他們攬玲玲的腿，他們表示絕不介意，反而想率先欣賞兩人的演出取經。<br> 採訪：馬建華　攝影：陳俊強<br> 髮型：IvanMak@Salaoide<br> 化妝：ManYee　服裝：D-mop<br> 場地：MarcoPoloHongKongHotel</p></body></html>