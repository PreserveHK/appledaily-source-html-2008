<html><header><meta charset="utf-8"><title>赤西仁𠝹女闊佬</title></header><body><h1>赤西仁𠝹女闊佬</h1><p>出名爛蒲嘅尊尼組合KAT-TUN成員赤西仁近日冇劇拍，所以成日約埋好友城田優一齊𠝹女。新一期日本雜誌《女性Seven》日前就偷拍到赤西仁同城田優喺高級食店林立嘅東京西麻布出現，當晚佢哋身邊仲有兩個貌似LeahDizon嘅美少女同行。一行四人去咗間一晚消費要近4,000港元嘅高級食肆唱卡拉OK，認真豪氣。</p></body></html>