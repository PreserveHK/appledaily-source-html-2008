<html><header><meta charset="utf-8"><title>球蘋家專欄：NBA迷聚腳好地方</title></header><body><h1>球蘋家專欄：NBA迷聚腳好地方</h1><p>〈球蘋家〉呢個大家庭，除咗係足球迷嘅天地，籃球迷尤其是NBA粉絲，都鍾意係呢個Blog聚腳；好似周三「我的意見」講開NBA，76人能否保住季後賽席位；吸引埋「土瓜灣鄧肯」留言，話「伊古達拉始終唔係明星級球員，有勇冇謀，76人靠佢都冇咩前途」，香港又有3個台直播，叫座力大增，NBA迷不妨多啲嚟本Blog傾吓波經。<br> 有權利就有義務，各位讀者咁畀面留言，我地當然有回報，好似本報名家藍鑽石，上周六意甲即場來料早場開巷，跟風球迷肯定執唔少，夠買番件NBA波衫威吓啦。</p><p>即場來料：意甲專家又得米</p><p>藍鑽石：重心推介費倫贏1:0<br> 另一場重心戰費倫天拿vs拉素，費倫出韋利、梅度；拉素彭廸夫後備，博費倫贏一球，1:0。<br> 結果：費倫天拿1:0拉素<br> <br> 藍鑽石：祖國「大」戰買埋客勝<br> 畀埋今晚場大戰，國米vs祖記，要「大」同埋「客勝」。<br> 結果：國際米蘭1:2祖雲達斯<br> <br> 吾中：拜仁食硬利華古遜<br> 拜仁食住利華古遜，單W應該冇問題。<br> 結果：拜仁慕尼黑2:1利華古遜<br> <br> 戰鬥員A：熱刺信心飛爆晒棚<br> 熱刺排名低過樸茅，但讓咁多，有信心飛，捧熱刺W。<br> 結果：熱刺2:0樸茨茅夫</p><p>有獎遊戲：意、西領頭羊今周前途又點？</p><p>意甲榜首國米同西甲榜首皇馬，近況都一般；今周佢地均遇上硬淨對手，各位Blog友不如登入〈球蘋家〉，估下呢兩場波戰果如何，答中即送你Niketee一件，名額3名，截止時間為周六11:00pm。<br> <br> 第7期答案：C（5-6球）<br> 得獎者：meilin、matthewtong、chris_pch<br> 本報將另行通知得獎者取獎品方法<br> <br>  http://hk.myblog.yahoo.com/appleballmen/ <br> 你的意見：不論對本版內容有讚有彈，歡迎在《球蘋家》留言<br> <br> 即場來料：大戰連場，名家即場為你指點迷津<br> <br> 有獎遊戲：自問足球迷，豐富獎品等你攞</p></body></html>