<html><header><meta charset="utf-8"><title>篠原涼子大肚晒幸福</title></header><body><h1>篠原涼子大肚晒幸福</h1><p>今年34歲嘅日本女星篠原涼子現正懷住8個月身孕，日前肚凸凸同大佢25歲嘅丈夫市村正親拍住拖到超市買餸，身形圓潤咗唔少。現正停工待產嘅佢，一有時間就會去參加孕婦課程，每次老公市村都會陪佢上堂，認真恩愛。而篠原同83歲嘅奶奶亦相處得好融洽，仲打算喺BB出世後，由奶奶幫手一齊照顧BB。</p></body></html>