<html><header><meta charset="utf-8"><title>對焦先揀細路：姐姐唔該借借</title></header><body><h1>對焦先揀細路：姐姐唔該借借</h1><p>多年前，有位菲林機年代嘅老行尊曾經咁講：「我部相機只影靚景，唔影人㗎！」聽完後，突然感到腦後一股陰風陣陣：心諗：「乜相機都識揀嘢嚟影咩？」如今佢再講多次，我肯定會拎埋部SonyT300向佢反擊：「師傅，我手上呢部機，淨係影人，唔影風景㗎！」況且，呢一代仲追加小孩優先設定，生得面圓肉厚，貌似《長江7號》肥仔聰（飾演地盤管工嗰位）嘅話，隨時可優先對焦㗎！<br><br>記者：陳國輝　<br>攝影：梁細權</p><p>肥仔嘜優先對焦<br></p><p>再講FaceDetection好似冇乜新突破，以為呢招山窮水盡之際，Sony最新T300又推出該分唇強化版，夾埋原本已有嘅臉部對焦及一笑即拍功能，對鍾情於人像拍攝嘅玩家嚟講，即增添幾分色彩！<br> T300其實將臉部對焦功能再細分，變為「小孩優先設定」及「成人優先設定」兩種，據Sony講，特徵係基於臉部輪廓而定，例如眼睛圓碌碌、鼻扁扁、面圓圓，成個小朋友咁樣嘅話，隨時搶晒鏡㗎！<br> </p><p>3.5吋巨芒細機之最
</p><p>除局部功能強化外，T300其餘分唇以及外觀，似乎跟平日見慣嘅T系列不遑多讓。相比上代T70，呢部值得一提係屏幕方面由原來3吋加闊至3.5吋，作為ViewFinder影相，當然更逼真！不過更抵讚係機身體積並未因此而變得笨重，重量僅微增21g，拎上手仍然輕巧；另外，有效像素及光學變焦亦由原本嘅830萬像素和3倍，加強至1,001萬以及5倍，之前一直冇用開T系機嘅玩家，加強後好值得一試。
</p><p>DetailsCheck！
</p><p>記招花絮</p><p>SonyT300PROFILE
</p><p>有效像素：1001萬像素<br> 處理器：BionzEngine<br> 感測器：1/2.3吋SuperHADCCD<br> 變焦：5倍光學/28倍數碼<br> 最大光圈：F3.5<br> 儲存媒體：MemoryStickDuo/PRODuo/PRO-HGDuo<br> 屏幕：3.5吋16：9LCD芒<br> 電池：約260幅<br> 體積：94×59.3×21.4mm<br> 重量：149g</p><p>第一季Sony新機速報<br>絕配1,420萬像素</p><p>上禮拜Sony公佈咗單鏡系列A200，話咁快又推出A300同A350！1,420萬像素解像度，同皮幾兩皮嘅專業DC有得鬥；對焦速度亦強化咗，LCD芒加闊至2.7吋。
</p><p>9吋電子相架睇高清
</p><p>9吋闊的電子相架你用過未？Sony喺4月賣街嘅V900，仲配備埋HDMI端子，你可以將照片或者影像直過1,080P高清電視上演示，一個人睇又得，成班Friend嚟睇亦得！</p><p>10倍光變追加大芒
</p><p>中階機H10無論款式或功能，皆以師兄H3為藍本。10倍「望遠鏡」級光變以及ISO3200高感光度，仲追加3吋特大ViewFinder，夾埋830萬像素蔡司鏡頭，影旅行相絕對夠用冇問題！
</p><p>Handycam創臉部對焦
</p><p>HDR-S12/E唔單止可於攝錄中途不斷捕捉人臉，而且同一畫面上更可偵測多達8個「人頭」。解像度方面達到1,920×1,080級數，配備埋業界最強嘅120GB硬碟，勁！
</p><p>入門機照樣影Wide啲
</p><p>入門DCW170就擁有蔡司廣角鏡，拍攝闊度可達28mm之餘，更配備1,000萬像素解像度以及5倍光學變焦，玩景深技巧SoEasy！
</p></body></html>