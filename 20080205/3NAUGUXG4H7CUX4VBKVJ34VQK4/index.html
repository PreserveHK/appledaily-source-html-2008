<html><header><meta charset="utf-8"><title>鑲金掛紅迎賓</title></header><body><h1>鑲金掛紅迎賓</h1><p>新年總愛新意思，要來年事事順境，先要佈置好家居。摩登家居唔想靠貼到成屋「新春大吉」等揮春，IKEA嘅一班室內設計師有好辦法，紅色喜興、金色好意頭，屋企以大紅大金做主題，喜氣洋洋夠晒氣氛。<br><br>記者︰劉昱蘭<br>攝影︰楊錦文<br>Model︰Hilary（TheGroup）、Tami<br>鳴謝︰G.O.D場地提供<br></p><p>貴氣搶眼</p><p>大紅大金都冇乜邊個會抗拒，但太多大大件家品又紅又金，就會變得俗氣不耐看，所以紅金家品少少哋細細件就已經OK。不妨買啲紅色食物水果當擺設，器皿就唔使成隻碟鑲金咁誇張，用金色綑邊就已經貴氣又搶眼，拎出嚟招呼人客就最啱。</p><p>a.要大紅大紫唔一定換過成張梳化，加個紅色咕𠱸就得。$149.9/b</p><p>b.蠟燭總係有種溫暖嘅感覺，金色燭台加點點燭光，warm晒。<br> $99.9/b</p><p>c.小金豬仔金「肉」滿堂。$110/e</p><p>d.連蠟燭都有福祿壽，食正過年財。蠟燭$140橡木架$160/c</p><p>傳統擺設有氣氛</p><p>如果家居係以木為主，襯上傳統中式賀年擺設，反而更有特色，所以話傳統唔一定老套，只係睇你識唔識配搭啫。</p><p>e.	LimitedEdition福字掛牆裝飾好有型。$298/f</p><p>f.	黑色木燭台，夾埋綠色中國字，cool爆。$175/c</p><p>g.	圓形竹製台掛起小紅燈籠仔。燈籠$69　竹台$119/c</p><p>h.	如果想要大紅燈籠，八角形呢個肯定夠搶眼。$195/c</p><p>i.	刺繡揮春考手工又有立體感。半圓形$88　四字揮春$42/d</p><p>透明玻璃點紅點綠</p><p>宜家傢俬設計師另一好橋，就係提議大家用透明玻璃器皿代替全盒，因糖果本身色彩繽紛，可透過玻璃把顏色滲出，而且過年後又可用來擺放其他東西唔怕嘥。花瓶亦最好用玻璃嘅，因可突出植物莖部，加啲石春裝飾就冇咁刻板啦。</p><p>年花解花語</p><p>水仙花——吉祥又高潔<br> <br> 開運竹——步步高升，有快樂、健康、長壽之意<br> <br> 白掌/粉紅掌——一帆風順<br> <br> 金錢樹——金銀滿屋，又可辟邪</p><p>（a）G.O.D（28905555）<br> <br> （b）IKEA（31250888）<br> <br> （c）thecandlecompany（21919081）<br> <br> （d）city'super（25062888）<br> <br> （e）Francfranc（29410055）<br> <br> （f）ZONEDENMARK（29560308）</p></body></html>