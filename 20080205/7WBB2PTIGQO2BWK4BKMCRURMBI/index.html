<html><header><meta charset="utf-8"><title>中環在線：任總對聯贈興 - 李華華</title></header><body><h1>中環在線：任總對聯贈興 - 李華華</h1><p>春回大地東方之珠享繁榮<br>運轉亁坤金融少林顯功力<br>任志剛敬上</p><p>仲有一日就送豬迎鼠，金融界高層都準備收爐，每年臨放農曆年假前，金管局總裁任志剛都會預先同大家拜年，佢唔係就咁講句「大吉大利」之類咁行嘅賀詞，而係好認真咁作對聯，show吓文學修養。<br> 今年任總用咗22個字，比上年嘅28個字少咗，但絕對係詞短意深，一句「金融少林顯功力」（見右）就睇到佢對香港作為國際金融中心地位嘅自豪。<br> 除咗任總，恒生（011）副董事長兼行政總裁柯大俠柯清輝噚日特別為《蘋果日報》讀者送上新春賀詞，同大家拜個早年咁話，內容係：「福鼠啓豐年，願香港來年豐足吉祥，香港經濟持續暢旺，長年大利，百業昌盛欣榮，《蘋果日報》讀者鼠年萬事如意、身壯力健！」雖則文采冇任總咁勁，但都一番心意嘛。</p></body></html>