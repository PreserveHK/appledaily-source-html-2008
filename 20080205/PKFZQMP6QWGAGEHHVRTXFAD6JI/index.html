<html><header><meta charset="utf-8"><title>車事情報局：<br>灣仔富利堡　年初一Show戰神</title></header><body><h1>車事情報局：<br>灣仔富利堡　年初一Show戰神</h1><p>話咁快，過兩日就係年初一，我車報員搶先同大家拜個早年，祝大家身體健康、財源廣進、鼠年行大運，恭喜恭喜！</p><p>講番轉頭，每逢年初一我都鍾意朝早同屋企人去親戚屋企拜年，下晝就會周圍去，今年更加會去北角海景大廈Toyota維修中心，睇吓「英之傑『金鼠賀歲』經理車車展」，睇吓有咩心水，順便睇吓有無咩風收到！不過今年多咗個蒲點喎，事關富利堡車行喺灣仔同尖沙嘴嘅Showroom，新年期間都會照常營業，到時如果大家拜完年無嘢做嘅話，大可以走去睇吓新一代戰神NissanGT-R嘅雄姿，另即場買車仲有好多唔同嘅優惠，其中AstonMartinVantage更由原價$1,899,000，勁減26萬賣$1,639,000。Fans們，唔使怕今個新年無節目啦！另外，我仲想提提大家，就係富利堡車行嘅RAS路上緊急支援服務，喺新年期間都會照常營業，如果揸揸吓車部車有咩問題，都可以打22714040搵佢哋幫手㗎！<br> <br> 記者：車報員</p></body></html>