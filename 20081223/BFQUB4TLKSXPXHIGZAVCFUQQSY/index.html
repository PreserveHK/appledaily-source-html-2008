<html><header><meta charset="utf-8"><title>拉花閃石　$1,000聖誕手機</title></header><body><h1>拉花閃石　$1,000聖誕手機</h1><p>爛Gag題：點解我哋永遠摘唔到天上面嘅星星？「因為星星識得『閃』囉！」但一到聖誕，除星星之外，維港兩岸燈飾，以及中環港鐵站入面嘅SWAROVSKI水晶陣，更見璀璨迷人！今年手機界更Hit起一股拉花貼石潮，連埋手機送畀朋友起標價都係一千、幾百，趁今晚平安夜拎出街閃閃吓，夠晒應節！<br><br>記者：陳國輝<br>攝影：陳陶鈞、陳國輝<br>Model：Sam&amp;Leanne@PureModel</p><p>SEW350i×水晶雪景</p><p>主打女性用家嘅音樂手機W350i，憑懷舊揭蓋Look上位，Sales話做拉花當然搵白色聖誕Feel最襯！所以，佢哋用咗好Cutie的漫畫公仔，再特別貼上大小不一嘅白色水晶，模仿落雪情景，夠晒Moody！</p><p>Nokia2680s×滿天星</p><p>咪以為2680s機身細細，而且採用滑蓋設計就好難設計拉花！其實只要喺機背上貼一幅有聖誕樹、聖誕老人同埋聖誕鹿嘅圖片，再為天空和聖誕樹上增添一點金黃色水晶裝飾，感覺即時閃晒，好聖誕Feel！</p><p>MotorolaW181最平黑色聖誕！</p><p>摩記W181字粒、屏幕都好夠大，雖然功能基本，但好夠老人家用。但想幫佢整聖誕拉花，就只好在機背花心思喇！</p><p>Nokia5000火紅禮物</p><p>Nokia5000厚度只有11mm，若打算設計聖誕拉花，Sales就建議採用聖誕紅為主調，配上簡單圖案，睇落已相當應節！</p><p>LGKM380除夕之夜</p><p>KM380正面為一塊鏡，如果女仔想整拉花，不妨齋貼機背嗰面就夠，平時既可用嚟照鏡，反轉背又有聖誕氣氛。</p><p>T-OneMobile（29888008）</p><p>自己玩最平$98落樓</p><p>拉花有平有貴，因手機體積而定，起標價$98。如果想靚啲貼埋水晶，就起碼加$68/30粒，另收$40手工費，總數變咗$206先可以落樓喇！</p><p>Step1：選拉花</p><p>店內提供13款圖案，也可用自己嘅圖片整拉花。</p><p>Step2：揀水晶</p><p>跟住就要揀水晶顏色，一共24種，另有唔同Size。</p><p>Step3：貼機身</p><p>經專用Printer印出嚟後即可貼上，需時6-8分鐘。</p><p>Step4：𠝹坑位</p><p>再將Hands-free、充電及USB位嘅地方𠝹窿。</p><p>Step5：等風亁</p><p>最後一步就係貼水晶，然後等幾分鐘吹亁就用得喇！</p><p>收費項目</p><p>拉花：$98-$188（視乎手機體積）<br> 水晶：$68/30粒、$88/50粒（額外$3/粒）<br> 手工：$40-$100（視乎設計式樣）<br> <br> MoshiMoshi（26289996）<br> 地址：旺角先達廣場F63號舖</p></body></html>