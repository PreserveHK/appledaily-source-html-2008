<html><header><meta charset="utf-8"><title>中環在線：中聯辦叫中資企業咪裁員 - 李華華</title></header><body><h1>中環在線：中聯辦叫中資企業咪裁員 - 李華華</h1><p>金融海嘯下，本港裁員減薪之聲不絕。溫總理日前呼籲企業唔好裁員，保持社會穩定；香港中聯辦隨即響應，中聯辦經濟部副部長孫文秀噚日話，已經呼籲本港中資企業唔好裁員，要同員工共度難關。<br> 目前在港嘅中資企業共有2000多家，總資產逾2200億美元；當中211家在港上市，市值逾3萬億港元，佔香港總市值40%。華華諗，如果有十分一公司聽阿爺話都好唔錯。<br> 孫文秀噚日出席中資企業與中國改革開放論壇，提到在港中資企業今次面對金融海嘯，比起98年亞洲金融風暴好好多，上次由於對金融風險認識不足，擴張過度，以至危機爆發後有中資企業出現信貸危機，甚至被迫清盤。痛定思痛經過改革後，今次中資企業能夠及早應對危機，例如喺貸款同不良資產上作出審慎處理，抗風險能力大大加強喎。</p></body></html>