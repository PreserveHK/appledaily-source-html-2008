<html><header><meta charset="utf-8"><title>聖誕禮物　最後大召集</title></header><body><h1>聖誕禮物　最後大召集</h1><p>聖誕節進入倒數階段，若然到了今日都仲未買禮物的話，唯一方便唔使煩又貼題就莫過於選擇各大小牌子以聖誕之名推出的特別版Collection送禮，Hi-end牌由FENDI、MiuMiu、Loewe；平民至MarcbyMarcJacobs甚至乎Sport牌adidas、Puma，不論平貴，都趁墟湊X'mas熱鬧。今日來個聖誕禮物最後大召集，懶人送禮必睇！<br><br>記者：葉雪芯<br>攝影：楊錦文、陳陶鈞<br>Model：Sarah@Stylemanagement<br>Makeup&amp;Hair：Xavier</p><p>保值<br>貴牌手袋</p><p>送手袋畀女士絕對唔會嫌多，有Budget就不妨買個實用又有牌子的，特別版分分鐘保值。貴價牌子方面FENDI一向貼心，過時過節總有Specialcollection，12月推出一系列以聖誕派對作主題的手袋及配飾，主打色系當然是充滿熱鬧節日氣氛的紅色與冬天長青的高貴黑色。系列中clutch袋及銀包的蝴蝶結的設計扮禮物結搞氣氛，較搶眼的有七彩針線刺繡FFlogo的MiniRollBag和鑲有顏色水晶的clutch，款式較成熟。MiuMiu今年明顯主力谷Youngladystyle，顏色方面sharp到爆，珍珠紫、桃紅、金色等，sweet到燦眼，相信後生女會受落；同樣係貴牌代表的Gucci就以經典雙GLogomonogram加聖誕狗公仔示人，賣相勝在夠晒傳統。</p><p>冧女<br>必備飾物</p><p>送禮物在乎小小心意，唔一定要大大份先算係厚禮，例如手鏈、匙扣這類的骰又精緻的精品就一向是禮物首選，即使買貴牌子都唔會太貴，花有限錢就送到無限虛榮，尤其買畀女仔就一定勁冧！姑勿論有無實際用途，收到肯定開心。值得推介的有Loewe的真皮小手袋匙扣，做工非常精緻，拉開拉鏈仲可以放coins，睇得又用得；MiuMiu今個聖誕就推出lace內衣褲匙扣，sellcutie，另外亦有一大堆blingbling的首飾；至於數到每年最受歡迎的首飾非agnesb莫屬，今年就推出了一套兩件的套裝Accessories，價錢每套二千蚊左右，十分抵玩。</p><p>右：Loewe桃紅色真皮小手袋匙扣$1,650（l）<br> 左：Loewe啡色水晶心形匙扣$5,200（l）</p><p>貼身禮品<br>銀包小物</p><p>每當諗唔到送乜禮物的時候，我總認為送coinspurse、wallet一定是最穩陣，不過買親大牌子就一定貴到阿媽都唔認得，但今年就打破慣例，反而有抵玩之選，MarcbyMarcJacobs繼早前推出的SpecialItemsCollection之後，火速斷市後再推第二波，適逢聖誕，順便益Fans買平貨，銀包二百蚊有找，格仔壓紋款很清簡夠襟興，大大個的化妝雜物袋都只是二百蚊左右，幾嚿水買到MMJ，唔使諗喇！即掃！</p><p>MarcbyMarcJacobsSpecialitemsShinkyrat黃色尼龍化妝雜物袋$210（mj）</p><p>Sports牌X'mas限量版Accessories</p><p>不是一眾Hi-end牌子先有見得人的禮物系列，Sports牌一樣有，而且價錢幾百蚊搞掂，無乜Budget考慮得過。今年最貼題的算得上是PUMA，推出一系列雪花圖案的聖誕系列，有冷織手袋、手襪、頸巾和Feetwarmer，睇上去已經非常暖笠笠，主打紅白兩色，夠晒Christmas氣氛；adidas唔執輸，推出限量版聖誕別注小物，包括以聖誕老人造型之產物——聖誕老人木偶，以全木質製成，啱大細路的朋友。Sportswear方面就有X'masDiamondPack，黑白兩色為主，在details位加上閃石，雖然睇落唔多覺與聖誕有乜關係，不過就可以試試黑白聖誕feel。</p><p>精選心意禮物<br>SpecialForHim</p><p>唔似得女士咁，姿姿整整咁求其一個名牌髮夾都搞得掂，買禮物畀男士的確令人頭痛，低調得來又要特別，實用得來又要有點款式……咪心煩住，即管畀小小giftidea大家，有啱的話歡迎偷橋。</p><p>Shoplist:</p><p>ad.adidasOriginalsConceptStore（25042186）<br> 銅鑼灣京士頓街6號B舖<br> <br> a.agnesb.（28050678）<br> 中環ifcMall1098&amp;2088-89號舖<br> <br> mj.MarcbyMarcJacobs（28689213）<br> 中環置地廣場地庫B20號舖<br> <br> m.MiuMiu（29184617）<br> 中環置地廣場地庫B24號店<br> <br> l.Loewe（29181120）<br> 金鐘太古廣場345號舖<br> <br> t.TommyHilfiger（25258848）<br> 中環置地廣場地庫B19號店<br> <br> p.PUMA（25062882）<br> 銅鑼灣時代廣場603號舖<br> <br> f.Fendi（25241339）<br> 中環置地廣場G18號店<br> <br> g.Gucci（25244492）<br> 中環置地廣場地下G1店</p></body></html>