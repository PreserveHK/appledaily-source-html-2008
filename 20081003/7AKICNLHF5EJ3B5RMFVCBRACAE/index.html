<html><header><meta charset="utf-8"><title>中環在線：貝爾斯登華人高層劈炮 - 李華華</title></header><body><h1>中環在線：貝爾斯登華人高層劈炮 - 李華華</h1><p>華爾街金融機構經歷海嘯之後，一班專才雞飛狗走，高層大執位，轉工轉行嘅都有，貝爾斯登嘅華人前副董事長唐偉（DonaldTang），隨貝爾斯登被摩根大通接手，亦過檔摩通做董事總經理。不過，《華爾街日報》噚日得到摩通喺香港嘅發言人證實，唐偉已辭職，佢將離開投資銀行界，自立門戶搞私募基金。<br> 一個華人喺華爾街闖出名堂，做到美國前第五大投資銀行貝爾斯登副董事長，當然猛料。唐偉仲得到貝爾斯登主席凱恩（JamesCayne）提拔上位，上年10月，中信證券同貝爾斯登簽咗互換10億美元股權嘅協議，打算喺香港成立合營公司，若然成事，將會係內地首間踏足華爾街嘅證券企業，呢單嘢就係由唐偉牽頭傾嘅。之不過，交易未成事已經刮海嘯，單嘢就不了了之。<br> 《華爾街日報》報道，唐偉近幾個月向身邊朋友提過，想自己搞間私募基金，兼且會做埋顧問同銷售投資產品，至於有邊啲人做股東？報道只係話嚟自各國企業，開張日期都未定。</p></body></html>