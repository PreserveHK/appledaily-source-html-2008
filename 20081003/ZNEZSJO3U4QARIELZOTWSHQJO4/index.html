<html><header><meta charset="utf-8"><title>Kelly父致辭搞喊成村人<br>欣宜：新郎好可愛</title></header><body><h1>Kelly父致辭搞喊成村人<br>欣宜：新郎好可愛</h1><p>大日子之真感覺--陳慧琳（Kelly）和劉建浩（Alex）前晚的婚宴，宴請圈中人有限，以圈外親友為多，但有份參加宴會的藝人都異口同聲表示，看到一對新人有情人終成眷屬，十分感動。其中狄波拉表示哭了幾包紙巾，謝賢也稱流了兩公升眼淚，欣宜感受氣氛之餘，覺得Alex不時流汗，非常可愛。<br> 採訪：胡比、馬建華、娛樂突發組<br> 攝影：陳順禎、葉君海、仇志德</p><p>鄭欣宜：冇搶花球
</p><p>「場面好溫馨感人，我冇搶花球，但啲姊妹出晒去搶。Kelly爹哋同Alex講嘢部份最感人，Alex喺台上面有少少想喊，見佢不時標汗，好可愛。」</p><p>謝賢：男人心聲</p><p>「陳爸爸嘅講詞，講晒男人嘅心聲，真係好感動，我都流咗兩公升眼淚，嫁女真係好感人，第時我嫁女怕感動，唔請客囉。其中值得一讚嘅係司儀曾志偉，佢講咗好多笑話，令婚宴好好氣氛，第時我結婚都搵佢做司儀。」</p><p>狄波拉：婚宴100分</p><p>「呢個婚宴真係100分，大家等咗16年先見到呢對金童玉女結婚，好戥佢哋開心。見到佢哋簽紙同講感受，我哋大家都喊晒，喊濕咗幾包紙巾。我同Kelly奶奶夾好，傳授生仔秘方畀佢哋。」</p><p>Celia：兩度落淚</p><p>「今晚好開心好感動，我喊咗兩次，最感動係Kelly爹哋講嘢，全場喊晒，不過一對新人婚宴上唔係飲好多。」</p><p>劉偉強：佢好飲得</p><p>「現場氣氛好好，好感動，我都飲到醉醉哋。Alex好勁，佢好飲得。」</p><p>戴妮廷：全場感動</p><p>「大家好感動，新郎冇醉，志偉好風趣幽默咁喺台上搞氣氛，尤其是Kelly爹哋講嘢令大家好感動。」</p><p>花絮：收Cupcake手袋</p><p>陳慧琳嗜吃Cupcake，她平時會焗製請朋友品嚐，其中一位姊妹特別從外國選購了一個JudithLeiber限量版Cupcake小手袋（箭嘴示）給她，Kelly愛不釋手，前日更拿着它到達酒店。</p><p>回禮人人有份</p><p>一對新人除預備美心禮餅作回禮外，更有一個Cupcake形、由新郎哥Alex設計的飾物盒，分別有銀、白色兩款，頂部有一對新人的Q版公仔（圖），連fans和記者都有份，愛錫歌迷的Kelly更讓工作人員摘下婚宴佈置的花朵給fans做紀念。至於fans則送上禮物給Kelly，以及合唱一曲《一切很美只因有你》給新娘子欣賞。</p><p>全場暢飲近300支酒</p><p>前晚婚宴酒水共花了6位數字，包括在一位美國駐奧地利前領事的酒莊訂購04年紅酒HallNapaValleyMerlot和05年白酒StarLaneSauvignonBlanc，結果共飲了264支酒，該酒莊主人又送了一支大紅酒給一對新人作賀禮，另外前晚也喝了威士忌和白蘭地等18支烈酒。</p></body></html>