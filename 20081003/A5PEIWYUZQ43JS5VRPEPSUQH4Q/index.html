<html><header><meta charset="utf-8"><title>中環在線：海域化工翻身唔預葉劍波 - 李華華</title></header><body><h1>中環在線：海域化工翻身唔預葉劍波 - 李華華</h1><p>經歷過財困、清盤同被拯救嘅海域化工（2882），終於喺今日復牌。海化噚晚刊發通告，罷免葉劍波同林建平執行董事職務，波哥時代正式終結。公司新主席係黃英豪，一眾股東靠晒你啦！喺今次拯救事件中盡心盡力嘅執行董事許浩明同華華講，見到海化復牌，真係有種守得雲開見月明嘅感覺。<br> 自06年7月起停牌就一直為海化前途奔波嘅許浩明坦言，為咗間公司，呢段期間佢可以話係一星期返足7日工，努力做好協調嘅角色。佢話：「又要同清盤人合作，又要管理公司營運，又要同監管當局交流，又要搵白武士，真係好忙。」<br> 喺華華記憶中，海化都算係少有可以成功拯救嘅例子。許浩明話佢會繼續留喺公司，下一步係搞番好海化，但具體情況要遲啲先講。佢仲語重心長咁話，唔係咁多事都咁如意嘅。</p><p>蓋茨閃電減持</p><p>講開又講，想當年（04年）隻海化都真係幾風光，連全球前首富、即微軟大股東蓋茨都喺04年8月初買過海化約5.38%股份，但由於佢閃電咁將持股減至5%以下，所以唔知道佢老哥仲有冇揸住。唔知呢件事會唔會令蓋茨對港股產生戒心呢？</p></body></html>