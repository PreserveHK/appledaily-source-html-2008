<html><header><meta charset="utf-8"><title>神迹部落：國米好肉酸 - 蘋果波神</title></header><body><h1>神迹部落：國米好肉酸 - 蘋果波神</h1><p>富明尼斯起票開下盤加「細」，相信好多早晨客中伏<br>早說燕豪芬差，唔係紅軍特別醒<br>國際賽前，小心列強勒住贏</p><p>網誌日期：2008-10-02</p><p>是我運滯還是真的如此？落咗叠，所以今季第一次真真正正睇了一場意甲波；結果大失所望，貴為意甲頂頭奪標大熱門嘅國米，喺歐聯面對對上3場賽事入12球失7球嘅癲喪球隊、德國嘅雲達不來梅，竟然開了個1:1。係意甲悶蛋足球融掉摩連奴，還是摩帥根本不值成為頂薪教練？<br> 賭仔姓賴，我從來不是，睇錯波，不會賴三賴四怨天尤人；不過貴為意甲班霸嘅國米，配自己相當敬重嘅摩帥執教，總有點期待。但結果意甲還是意甲，看過後自己不喜歡再加不喜歡，更對摩帥那種坐在後備席上，一副滿不在乎、傲慢的態度，方知道上了賊船。<br> 找個蒙達利想扮艾辛，差9班級數；靠個獨食王伊巴，自離開阿積士後，我從不欣賞他在瑞典隊或國米嘅作戰心態；阿祖，算吧！成隊波打來各自為戰，雖然不可以一場波論成敗，但對不來梅可以幾乎輸埋，難怪之前喺被看好下，輸畀開季更差嘅AC。<br> 我賭波好硬頸，但國米被追番後也轉軚補和，串射巴甲富明尼斯「大」，結果一覺醒來，再開了個1:1，當場再暈過！<br>  http://hk.myblog.yahoo.com/appleballmen/ </p><p>蘋果波神個人資料</p><p>英國足球狂熱，願能年年去朝拜。<br> （逢周一至周五見報）</p></body></html>