<html><header><meta charset="utf-8"><title>3GPhotoMusic</title></header><body><h1>3GPhotoMusic</h1><p>激筍！$1,380上會<br>VE538外形睇落膠感十足，但賣$1,380以平取勝，仲配備雙鏡頭，機背200萬像素相機，可以影相同拍Video，機頂另有30萬像素相機方便3G視像通話，最特別係可以於視像通訊期間同時傳送短片，不過屏幕只得2"。<br><br>記者:吳允冲<br>攝影:譚盈傑<br>Model：Eriko@StageModels<br>查詢：Motorola（25063888）</p><p>專鍵上網玩Facebook<br></p><p>VE538主攻雞啄唔斷學生一族，特別附設SocialNetworking專屬鍵，一按立即登上Facebook、MSN等交友網站，可以隨時隨地上載新相同短片、寫Blog，Update最新狀況話咁易。<br> 要吸引學生，聽歌功能又點少得！VE538支援MP3、WMA、WAV等格式，以後用咗VE538就唔使變自閉兒童啦！</p><p>Profile</p><p>制式：3G、GPRS、WCDMA<br> 體積：107×46×16mm<br> 重量：83g<br> 螢幕尺寸：2"<br> 記憶體：內置10MB，支援4GBmicroSD</p><p>500MegaPixels相機手機
</p><p>MOTOZINEZN5走HI-END相機路線，瞄準一眾SNAP潮人。今次仲搵嚟相機專家Kodak聯手推出500萬像影相手機，影相質素高兼可以調校白平衡、微距、夜拍等不同模式，猶如一部小DC。
</p><p>Xenon燈勁閃
</p><p>配備Xenon閃光燈，範圍達3米，就算係偏暗環境都無問題。ZN5聲稱可以0.8秒極速自動對焦、0.2秒內捕捉影像；實地測試，發覺ZN5用落爽利，看來Kodak的加入確實令ZN5的實力增強不少。</p><p>無縫Keypad
</p><p>ZN5貫徹Motorola機剛強的外形，黑色外殼配襯紫色按鈕夠晒Man，無縫ModeShift鍵盤勁簡潔、按鈕亦大，大手一族都唔怕按錯；但機背膠膠哋，官方資料話機重103g，但拎上手都幾墜手。</p><p>Profile
</p><p>制式：GSM4頻（GPRS/EDGEClass10）<br> 體積：118×51×12mm<br> 重量：103g　螢幕尺寸：2.4"<br> 記憶體：內置398MB，支援4GBmicroSD</p><p>8GBmicroSDHC玩聽歌</p><p>EM30其實係年中推出E8進化版，外形承繼了E8的摩幻變臉鍵盤，紅黑的機身比黑沉的E8更醒目。<br> </p><p>對應8GBmicroSDHC
</p><p>上次玩iPodFeel的FastScroll感應環亦變成了金屬鍵，觸感唔差。EM30更採用microSDHC插卡取代內置記憶體，最高容量可對應8GB，比E8足足多了4倍！等於一部iPodnano的容量，可以聽足13個鐘。
</p><p>MP3智能認歌名
</p><p>EM30內置FM收音機及支援RDS（電台名稱顯示）；MP3亦玩歌曲智能識別，可顯示歌曲及歌手名稱；EM30亦具備一般的200萬像素相機，配備8倍變焦及連環快拍。</p><p>Profile
</p><p>制式：GSM4頻（GPRS/EDGEClass10）<br> 體積：115×53×10.6mm<br> 重量：100g　螢幕尺寸：2"<br> 記憶體：內置18.5MB，支援8GBmicroSDHC</p></body></html>