<html><header><meta charset="utf-8"><title>頑石點頭：紅魔踢得差照贏 - 藍鑽石</title></header><body><h1>頑石點頭：紅魔踢得差照贏 - 藍鑽石</h1><p>拜讀完蘋果波神（蘋波）噚日〈神迹部落〉一文，佢話「今季真真正正睇了一場意甲波，結果大失所望」，將贏唔到不來梅嘅國米踩到一文不值。摩連奴隊波，真係咁差？<br> 區區固然唔係國米躉（AC躉只會反國米），某程度亦同意蘋波鬧國米兵唔夠heart；實情國米近一兩場係跌咗watt，但隊波個form執緊，至於伊巴獨食同當年亨利喺阿仙奴獨食本質冇唔同。蘋波，誠邀你繼續撥冗捧意甲場，遲吓國米正常番保證畀到驚喜你。<br> 今周我捧國米，但信心最大始終係頭條推介嘅曼聯。紅魔踢得差都贏，運勢返晒嚟。<br> <br> 主客和：曼聯勝<br> 心得：曼聯有運，希望我都係<br> 近5場往績：LWLLW<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>