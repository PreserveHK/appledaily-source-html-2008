<html><header><meta charset="utf-8"><title>專家對話：平保升跌　受A股影響大</title></header><body><h1>專家對話：平保升跌　受A股影響大</h1><p>平安保險（2318）昨日午後復牌，股價上升力度強勁，股價抽升全因該公司與富通銀行割席，不再投資富通子公司身上，刺激股價，嘉賓指平保此行動令其未來損失會減少，而A股往後表現將對平保有影響。<br> <br> 楊：主持楊慧玲<br> 郭：敦沛金融投資研究部主管郭家耀<br> <br> 楊：平保升幅強勁，呢隻股份喺好消息帶動下追唔追得過？<br> 郭：平保呢幾日因富通倒閉而影響咗股價跌穿過40蚊，但佢股價跌幅其實已經反映咗佢嘅投資損失，另一方面佢同富通割席已經可以為平保先止蝕，反而之後對平保股價關鍵性影響都係A股表現；雖然𠵱家A股國慶假期休緊市，不過睇到A50中國基金（2823）表現都唔錯，可能反映有春江鴨，憧憬星期六中央會有政策出台，利好A股表現，呢啲會利好保險股股價，所以短期平保股價有可能進一步造好，去番50蚊左右嘅水平都唔出奇。</p><p>本來憧憬大陸會調高電價，點知今日（周四）隻隻電力股都升，淨係我呢隻華潤電力（836）跌。我喺24號17.62蚊買入，𠵱家跌咗落去16.1蚊，想睇吓可唔可以上番18蚊走貨？</p><p>華潤電力值得守</p><p>郭：華潤電力其實係眾多電力股當中質素比較好嘅，因為佢火力發電比較少，所以受煤價影響都細啲。嚟緊第二季個盈利都唔會太好，因為加電價個好處仲未能夠反映。除非佢再跌穿15蚊，就需要做止蝕。但佢基本因素正在改善當中，所以如果你守得，我會建議你守落去，去到16蚊再大跌空間唔多；如果上望18蚊，只需要畀少少耐性應該可以上番去。</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com<br> 搶先貼股</p><p>　</p></body></html>