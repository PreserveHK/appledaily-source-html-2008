<html><header><meta charset="utf-8"><title>Disc：燒足20年嘅藍雨褸</title></header><body><h1>Disc：燒足20年嘅藍雨褸</h1><p>本星期發燒圈熱話，肯定非黑膠《藍雨褸》莫屬，此套遲到將近一年嘅天碟，終於喺星期三到貨！<br>JenniferWarnes《FamousBlueRaincoat》（1987）係八十年代最具代表性嘅女聲經典碟王之一。喺過去20年曾推出過無數版本，單係CD已經有分美國版、加拿大版、德國版！連封面都仲可以細分細雨褸、大雨褸等多個版本，雖然去年中市場上有張20周年紀念版CD面世，但我仍不為所動，因我知道一定有更靚聲嘅24K金碟版CD即將推出也，而現在這套20周年紀念的45轉黑膠唱片版先行，當然先聽為快啦！&#13;</p><p>限6,000有編號
</p><p>大大盒《藍雨褸》由3張45轉嘅黑膠唱片組成，輯錄作品多達14首，比以前張舊版碟多咗5首歌，其中《ASingerMustDie》係珍貴Demo錄音版本，更講到明只獨家出現於LP內，就連20周年紀念版CD都無呢首歌㗎！<br> 全套碟由美國天碟混音師BernieGrundman跟JenniferWarnes聯手炮製，BernieGrundman以全套真空管混音器材將Jennifer所提供嘅原裝第一代模擬母帶重新製版，最後交到世界最具規模嘅製碟廠RTI，限量壓印6,000套180g黑膠唱片，所以每套包裝盒上都有個獨立編號，日後斷貨唔俾人炒賣至奇。&#13;</p><p>靚到似企喺面前唱</p><p>如果你有幸聽到呢套LP，我肯定你會感到驚訝！點解《藍雨褸》嘅音效可以靚到呢個地步，Jennifer把聲立體到好似去咗你屋企咁，CD點靚聲都俾唔到呢種咁實在嘅聆聽感覺。<br> <br> 文：李廸偉<br>  http://hk.myblog.yahoo.com/reviewcd </p></body></html>