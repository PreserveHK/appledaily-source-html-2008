<html><header><meta charset="utf-8"><title>肉搏女舞蹈員另有所念<br>側田個唱訴心聲掛住林苑</title></header><body><h1>肉搏女舞蹈員另有所念<br>側田個唱訴心聲掛住林苑</h1><p>側田前晚在九龍灣舉行首場演唱會，艷福無邊，夥拍一名女舞蹈員跳貼身舞時，兩人擁抱纏綿，女方更從後胸壓側田，讓他頻食「波餅」。側田又坦言歌曲《30日》是唱給一個女孩子聽，未知是否其緋聞女友林苑？</p><p>側田一連七場的「AirJustin08Live」演唱會前晚在九龍灣StarHall開鑼，全場爆滿，側田施展渾身解數演出，不擅跳舞的他更與女舞蹈員大跳貼身舞，性感舞蹈員與側田不乏親密動作，除了面對面擁抱外，女方更挨在側田身上，之後女舞蹈員又站在他後面雙雙彎身，女方胸部即壓在側田背上，令他頻食「波餅」。</p><p>握拳力護「小田」</p><p>側田跟另一班女舞蹈員跳舞時，見他雙手握拳護着下體，不知這是特別的舞姿還是怕「小田」遭襲擊？側田又大跳勁舞，數名男舞蹈員把他抬高，見他企高時有點腳震，之後一躍而下，博得全場掌聲。當晚側田請來衞蘭（Janice）做嘉賓，Janice穿上4吋高跟鞋落樓梯時表現論盡，側田即上前扶她，兩人合唱《24》，之後側田說：「大家唔知，Janice第一張碟我有份做監製。」Janice笑說：「係呀，佢好惡，搞到我想喊。」</p><p>「佢喺內地拍劇」</p><p>當晚側田緋聞女友林苑未見到場，當他唱《30日》時似有感而發說：「人好矛盾，有個女仔日對夜對，會覺煩，因為自己要做嘢，但對方唔喺度，又覺佢唔陪自己，掛住佢，呢首歌係講個女仔離開自己30日。」<br> 事後問到和女舞蹈員跳舞食飽「波餅」，側田笑笑說：「飽飽哋，仲有六次，係排舞時排，我都有畀意見，希望氣氛hot啲。」問到《30日》是否送給林苑？他說：「總之係女仔，我都怕喊，因為錄音時都喊。」再追問是否唱給林苑聽時，側田說：「名唔使講，大家有一排冇見，佢喺內地拍劇，所以嚟唔到。」<br> 跟女舞蹈員跳貼身舞有否備案？側田說：「乜嘢叫備案，我冇女友。」談到從高處一躍而下，側田坦言腳底曾抽筋，又擔心拗柴。早前側田曾評論張國榮歌藝，記者稱他台風勁過張國榮，他說：「唔好咁講，Heisthebest。」<br> 採訪：李珮洳　攝影：陳俊強</p><p>小八卦：停電執生清唱</p><p>當側田演唱《一句》時，台上電視牆播出2R成員Race的跳舞片段，但中途卻突然停電約5秒，電視畫面中斷（圖），樂隊音樂也停止，側田即執生改歌詞清唱：「我知你停電。」之後電力恢復，側田即時繼續唱，事後他說：「live係咁多嘢，以前我會好介意，𠵱家覺得係美麗錯誤。」
</p><p>家人溫馨打氣</p><p>當晚側田開騷，其父母和外婆（圖）專程捧場，方力申也和父母及弟弟看騷，其他嘉賓還有MCJin和吳雨霏，捧場圈中人不算多。另外，昨日結婚的陳慧琳、張學友也送上鮮花祝賀。現場還有售價700元的外套、帽和T恤等精品出售，不知是否價錢偏高，反應未算熱烈。	
</p></body></html>