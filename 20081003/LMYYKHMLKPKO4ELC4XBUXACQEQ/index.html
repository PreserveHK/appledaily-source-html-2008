<html><header><meta charset="utf-8"><title>隔牆有耳：平機會否認放一年安息假 - 李八方</title></header><body><h1>隔牆有耳：平機會否認放一年安息假 - 李八方</h1><p>噚日有報道指，話平機會打算畀資深員工放最長可達一年嘅「安息假」（sabbaticalleave）。<br> 不過，平機會主席鄧爾邦即時出嚟否認，話佢都係睇報紙先知有呢件事，問番原來呢個只係平機會內有員工提出嘅建議，已經被否決咗，亦冇打算提升到大會去討論。</p><p>主席唔覺壓力大</p><p>佢又講笑話，自己做主席都唔覺好大壓力，冇需要放一年假嚟減壓，相信其他員工都唔使喎。八方知道一啲外資公司有安息假，畀員工請一年半載假去進修之類，其間可能停薪或者有啲人工。不過平機會係使公帑嘅機構，唔同私人公司，若果實行安息假，實被人鬧係大花筒。<br> 鄧爾邦噚日出嚟開記招，其實係公佈佢哋嘅一個調查，調查結果話受傳媒影響，公眾對兩性形象嘅睇法都已經預設框架，例如認為女人應該溫柔啲。<br> 個調查又畀咗啲雜誌封面、纖體廣告同與性有關嘅報道，要受訪者睇吓接唔接受到，結果大部份受訪者都話個人唔係好接受咁暴露，但卻認為社會大部份人都可以接受。做啲咁嘅調查，唔怪得鄧爾邦話同事唔需要放長假減壓啦。</p></body></html>