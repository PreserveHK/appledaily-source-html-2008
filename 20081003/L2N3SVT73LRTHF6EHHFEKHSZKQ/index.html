<html><header><meta charset="utf-8"><title>早飛2+5：喜伯年請客食烤「鴨」 - 畢傑</title></header><body><h1>早飛2+5：喜伯年請客食烤「鴨」 - 畢傑</h1><p>牛兄喺歐聯大注命中馬體會熱W，總算為〈早飛倉〉增加些少儲備。畢傑擂台手風順，但喺呢個專欄仲未回勇，今期決定買場幾有信心場次，不過注碼就縮少少，要周六蘇超喜伯年作客鴨巴甸不敗，撐硬「讓球主客和」的「客勝」。<br> 畢傑一向玩擂台平均每月都有盈餘，唔知點解〈早飛2+5〉唔可以受惠長期處於旺勢。檢討我早前推介嘅西甲馬體會贏西維爾未能開W後，發覺呢班波真係幾重視歐聯，每逢歐聯前夕都會喺聯賽失分，大家不妨一齊記住呢個point。</p><p>鴨巴甸假波醜聞纏身</p><p>今期突然轉玩蘇超，原因係賽前收到鴨巴甸軍情唔掂。首先，鴨巴甸最近捲入打假波醜聞當中，前領隊柏達臣已經被調查。前教頭身有屎，現任領隊卡特活近期都唔好過，由於球隊聯賽3連敗，𠵱家排喺聯賽榜尾二，搞到球迷拉大隊要求卡特活快啲落台，呢位領隊壓力唔大至奇。<br> 最慘嘅係鴨巴甸傷兵問題嚴重，守將干斯甸尼、主力中堅施維連、翼鋒占美史密夫全部受傷出唔到。今季7場聯賽入得嗰6球波，竟然有3球係由後衞梅古所得，反映前面嘅李爾米拿同戴倫麥基等射手冇個「弗」。<br> 客軍喜伯年今季人腳唔差，陣容有皇家馬德里都想斟介嘅射手史提芬費查，而新加盟前鋒哥連尼殊已入3球，點計都好過鴨巴甸。喜伯年周六有守將班巴停賽復出，至於哥連尼殊、中場菲臘摩拉斯同伊恩梅利又傷癒可候命，就連領隊柏廸拿倫都話：「周六人腳係季初最齊最勁嘅。」喜伯年呢場波冇得輸，我貼佢哋坐和望贏。</p><p>博布力般頂得住曼聯</p><p>配腳揀咗英超賽事，博布力般流浪迎戰曼聯不敗。紅魔雖然啱啱有新兵貝碧托夫開齋兼梅開二度，不過朗尼同史高斯都唔出得，打完歐聯返嚟單W得嗰1.53倍，唔抵買。布力般近況好之外，近年主場對曼聯好多時都輸唔到，對上6戰就2勝3和1負；我博佢哋頂得住，2.3倍「主勝」好路。文：畢傑</p><p>〈早飛倉〉</p><p>主菜：星期六43喜伯年勝[+1]（1.6）@700<br> 混水摸魚過關：<br> 星期六43鴨巴甸和（3.25）x<br> 星期六51布力般流浪和（3.6）x<br> 星期日62波圖（下）3x4@100<br> 今日早餐價錢：-$1,100<br> 上日賺蝕：+$600<br> 早飛倉結餘：$93,515<br> 規則：$100,000本錢，每日買早餐最多動用$5,000，最少$1,000，逢周二、五起身食早餐（見報）。</p><p>周末早飛超級重心</p><p>星期六19　利華古遜大（1.57）<br> 利華古遜近期入波入到唔識停，連續4場聯賽開「大」梗要再追，新星希美斯6場入7球，今迎哈化柏林又係大手交易時候。<br> <br> 星期六62　國際米蘭勝[-1]（1.68）<br> 國米連輸兩口盤，但對AC及不來梅其實表現不差；客軍博洛尼亞日前頗強陣下出戰意大利盃，國米是時候益捧場客了。<br> <br> 星期日62　波圖（下）<br> 士砵亭與波圖同樣出戰完歐聯，前者雖續於主場出戰有體力優勢，惟季初贏波場次僅對弱旅，遇強隊則全輸，難讓平/半。</p><p>難啃早餐</p><p>星期日50　雷恩勝[+1]（1.67）<br> 里昂今季作客入球數字大減，周中歐聯射入拜仁大門亦靠對手擺烏龍；雷恩主場4戰2勝2和不敗，有力出冷。</p></body></html>