<html><header><meta charset="utf-8"><title>優惠價自助餐送大閘蟹</title></header><body><h1>優惠價自助餐送大閘蟹</h1><p>10月梗係要食大閘蟹喇！但食一餐蟹宴都唔平，不過行經九龍酒店，見倚窗閣個Buffet於10月份有周末大優惠，可以用優惠價食自助晚餐，比閒日平$40，仲每位客人送清蒸大閘蟹一隻！諗起清蒸大閘蟹的蟹膏，又甘香又好味，即時令人垂涎。<br>除咗大閘蟹，同場增設匈牙利美食專櫃，仲請來匈牙利駐港副領事Mr.BelaNemeth同總廚方德楠一齊設計菜譜，好似用秘製青瓜做的「匈牙利青瓜沙律」、主菜「釀椰菜卷」、香濃「燴酸椰菜配豬肉」同最傳統的匈牙利牛肉湯「Goulash」，今次仲唔一次食到夠！</p><p>倚窗閣自助晚餐</p><p>時間：6:00pm-9:30pm	<br> 收費：<br> 成人$498、小童$288（星期一至四）<br> 成人$458、小童$258（星期五至日、公眾假期及前夕）<br> 地址：尖沙嘴彌敦道19至21號九龍酒店2樓倚窗閣<br> 查詢：27343803<br> （以上價目須另加一服務費）</p></body></html>