<html><header><meta charset="utf-8"><title>小瑪歌嗌咪：飛輪海帶傷韓國餵女</title></header><body><h1>小瑪歌嗌咪：飛輪海帶傷韓國餵女</h1><p>台灣人氣組合飛輪海前日喺韓國首爾出席日韓觀光記者會，四子親手整芒果冰，辰亦儒仲餵韓國記者食㖭！吳尊之前撞傷咗條腰，汪東城就整親右邊膝頭，落機嗰陣要坐輪椅，佢話：「腳走路會痛，坐輪椅是怕粉絲推擠，不小心會撞倒。」小瑪歌收到風，原來成員辰亦儒都好傷呀，不過係荷包傷，佢喺金融海嘯蒸發咗10幾萬新台幣（逾30,000港元）。</p></body></html>