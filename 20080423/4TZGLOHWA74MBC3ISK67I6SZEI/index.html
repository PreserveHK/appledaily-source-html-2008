<html><header><meta charset="utf-8"><title>娶朱麗倩冇時間表<br>華仔：會喺網上宣佈婚訊</title></header><body><h1>娶朱麗倩冇時間表<br>華仔：會喺網上宣佈婚訊</h1><p>劉德華與隱形女友朱麗倩拍拖23年，昨日華仔出席「親生仔」公仔Andox活動時表示，將會透過Andox講自己的私生活，更謂不想借講結婚做宣傳，將來結婚會在網上公佈。</p><p>劉德華昨日在銅鑼灣D-mop出席其「兒子」Andox與牛仔褲品牌BlueHeros合作的展覽，華仔更即席製作熨畫牛仔褲。他表示不想為Andox出產品或賺大錢，反而想Andox可上台演出，他說：「希望大家多啲認識佢先，𠵱家畫咗啲四格漫畫放上網，透過佢嘅角度，介紹我嘅生活，主要係我嘅私生活方面，因為房入面，除咗我，只有佢。」</p><p>「覺得好尷尬」</p><p>問到其隱形女友朱麗倩是否都入室？華仔說：「首先多謝大家關心，我唔想圍繞呢個話題，最近有網站話我同梁朝偉兩個久唔久就講結婚，拎嚟做焦點，我覺得好尷尬，我結婚嘅話，會第一時間喺網上宣佈，會大字標題咁。」問華仔何時結婚？他說：「冇時間表。」對於梁朝偉宣佈今年結婚，問華仔是否都是今年娶朱麗倩？他說：「佢都係俾你哋屈。」</p><p>「盡能力去跑」</p><p>華仔被問到會否擔任奧運火炬手，他指未收到通知，但不擔心被搶聖火，他說：「我諗政府會準備好晒，任何人（拎聖火）都好，都冇需要諗咁多，盡自己能力去跑就得。」有傳華仔會在電影中扮演馬英九，他說：「連馬英九都話唔好拍，點解仲要談論呢？」他又承認劉偉強執導的電影《風雲之再見無名》要延期，而彭氏兄弟的《風雲II》則正在泰國拍攝，華仔謂不覺太多《風雲》，他說：「唔怕，三國都拍咗咁多部啦。」<br> 採訪：羅慧敏　攝影：陳慧安</p><p>娛樂資料庫：天王嫂大比拼</p><p>朱麗倩<br> 41歲<br> 出生地：馬來西亞<br> 感情狀況：85年經友人介紹下認識華仔，被指秘密拍拖23年。<br> 近況：低調現身華仔今年初在紅館舉行的尾場個唱。<br> 神秘指數：★★★★★</p><p>羅美薇<br> 42歲<br> 出生地：香港<br> 感情狀況：85年跟學友拍拖，96年共諧連理，育有兩名女兒。<br> 近況：因在過去3年更換21名菲傭，去年被菲律賓駐港總領事館列入僱請菲傭黑名單。<br> 神秘指數：★★★★</p><p>樂基兒<br> 27歲<br> 出生地：澳門<br> 感情狀況：05年跟黎明拍拖。<br> 近況：與黎明愛得癡纏，早前更被誤傳婚訊。<br> 神秘指數：★</p><p>熊黛林<br> 26歲<br> 出生地：南京<br> 感情狀況：06年與城城傳緋聞。<br> 近況：密密接騷，又參演電影《葉問》。<br> 神秘指數：★★<br> <br> （5粒★為最高）<br> 資料來源：《蘋果》資料室</p></body></html>