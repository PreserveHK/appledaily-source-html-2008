<html><header><meta charset="utf-8"><title>消費blog：半價買英國火車證</title></header><body><h1>消費blog：半價買英國火車證</h1><p>老友嘅細佬今年大學畢業，plan緊暑假去歐洲流浪，諗住買張歐洲火車證（EurailPass）玩勻全歐，點知火車證喺英國唔適用，問小妹有乜辦法。我搵咗自助遊專家季霆剛教路。佢話，英國火車費都幾貴，由倫敦去北部城巿個多小時車程，單程收港幣300蚊。好在英國鐵路公司BritRail最近罕有咁出咗個海外青年半價購買英國火車證優惠。<br> 咁筍？小妹即刻聯絡BritRail，發言人話，16至25嘅青年人只要買咗任何一款EurailPass，可以半價購買一系列嘅成人英國火車證，如四天任用火車證原價260蚊美金（約港幣2,000元），現售130蚊美金（約港幣1,000元），優惠即日至08年12月31日為止。辦法係登入 http://www.BritRail.com，點選購買BritRailPasses後，再點EurailPass一欄購買即可。但購買者屆時在英國旅遊一定要同時擁有Eurail及BritRail兩張有效車證。 <br> 另外，阿聯酋航空即日到30日推出七折購買歐洲機票優惠，有巴黎、法蘭克福等12個城巿選擇，來回機票$5,750，已包括燃油附加費，但要下月10日至6月10日期間出發，有興趣可登入網址 http://www.emirates.hk購買，或致電28018777查詢。 <br> 逢周一至周四刊出</p></body></html>