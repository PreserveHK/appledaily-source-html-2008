<html><header><meta charset="utf-8"><title>插水價　響應環保</title></header><body><h1>插水價　響應環保</h1><p>潮流興環保，環保車慳油低排放，優點就梗係多啦，問題係車價一啲都唔平，想支持環保先要荷包出血，牙痛咁聲。想止「痛」？有計啦，仲有四個「配方」任揀！四部全新Hybrid環保車，插水價出售，部部平近10萬。搶住撐環保，係時候兼應份啦！<br><br>記者：梁美甜<br>攝影：周旭文<br>模特兒：Suyen<br>查詢：富利堡（23330747）</p><p>至Hit豪華七人車　平足12萬</p><p>呢期至Hit車款，唔使多講一定係七人車，仲要係豪華嗰隻。七人車中Alphard素以豪華舒適見稱，就算唔係環保Hybrid偈嘅，幾十萬一部車依然大受歡迎。呢部日版2004年全新ToyotaAlphard2.4Hybrid4WD引擎，新簇簇雙電趟門，全車黑木裝飾配黑木軚環，進口商更為全車換上豪華勞斯萊斯皮椅，加埋車廂內劇院式LED反射燈光同電動窗簾等等豪華裝配，原價$499,000已經叫做抵，𠵱家就插水減足12萬，即$379,000，二手都唔止呢個價啦，唯一美中不足係舊款車囉！</p><p>ToyotaAlphard2.4</p><p>引擎容量：2,362c.c.直四4WD<br> 馬力：131ps/5,600rpm<br> 扭力：19.4kgm/4,000rpm<br> 傳動：自動<br> 新車價：約$499,000</p><p>全新日版八座　比行平13萬</p><p>環保車年年推陳出新，今年新款一樣爭住登場，水貨車行亦乘機推出全新日版車，好似呢部08年新款Estima2.4，副偈係Hybrid-X，全電動雙趟門兼有智能式免匙系統，仲要係全新款式雙天窗。不過若然將絲絨椅換成勞斯萊斯皮就更加豪㖭！</p><p>ToyotaEstima2.4</p><p>年份：2008<br> 引擎容量：2,362c.c.直四<br> 馬力：150ps/6,000rpm<br> 扭力：19.4kgm/4,000rpm<br> 傳動：自動<br> 新車價（行貨）：約$600,000</p><p>五座房車　一律減10萬</p><p>小家庭未必需要大車，普通五座房車就夠用喇！LexusGS450h同HondaCivic，兩部同樣係Hybrid環保偈，每部都係平足10萬，個價真係抵到有啲誇，雖則係07同05年車，但平咁多已經夠吸引啦！</p><p>HondaCivic</p><p>年份：2005<br> 引擎容量：1,339c.c.i-VTEC連IMA<br> 引擎馬力：95ps/6,000rpm<br> 引擎扭力：12.5kgm/4,600rpm<br> 傳動：自動<br> 新車價：約$289,000<br> </p><p>LexusGS450h</p><p>年份：2007<br> 引擎容量：3,456c.c.V6VVT-i配2WD<br> 引擎馬力：296ps/6,400rpm<br> 引擎扭力：37.5kgm/4,800rpm<br> 傳動：自動<br> 新車價：約$799,000</p><p>富利堡環保車展</p><p>日期：4月26、27日（星期六、日）<br> 地點：尖沙嘴新世界中心地下<br> 時間：10am-7pm</p></body></html>