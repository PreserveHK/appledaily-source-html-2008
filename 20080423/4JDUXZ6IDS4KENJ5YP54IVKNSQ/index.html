<html><header><meta charset="utf-8"><title>專家對話：中鋁炒注資光控炒分拆</title></header><body><h1>專家對話：中鋁炒注資光控炒分拆</h1><p>噚日出現單日轉向，恒指先跌後升，嘉賓都認為港股形勢唔錯，升浪將會持續，恒指有機會進一步挑戰27000點。<br> <br> 姚：姚浩然　黃：黃偉康　楊：楊慧玲</p><p>楊：內地基金減持保險股對後市有乜影響？而你哋又睇好邊個板塊？<br> 黃：基金只係第一季減持，但唔知會唔會當呢啲股份跌到落低位時重新吸納。如果內地股市有機會回穩或者開始向上，一眾保險股相對內地銀行股落後，加上早前佢哋公佈嘅保費收益增長唔錯，所以如果A股回穩，保險股有機會追落後。<br> 姚：香港地產股相對落後，雖然有話樓市回調、業主劈價，地產股已經反映呢方面因素，近期長實（001）、恒地（012）或者係新地（016）管理層都有增持股份，信置（083）亦有回購。<br> 楊：𠵱家咁悶嘅市，有乜嘢股份可以突圍？<br> 黃：建議中鋁（2600），股價相對其他金屬類股份較為落後，但成交開始活躍，加上之前擔心成本上升會對佢盈利構成壓力，但有關因素已經喺股價上反映，唔好忽視母公司之前作出多個收購，未來可能有注資行動。<br> 姚：博A股升，買A50中國基金（2823）唔好處係溢價越嚟越多，不如博光大控股（165），嚟緊佢會將光大銀行同光大證券上市，如A股估值做好，對佢有幫助。</p><p>每日收市後4:30pm</p><p>歡迎Click入升 http://finance.appledaily.com以Webcam參與節目及收看 <br> <br> 歡迎Phonein28698262暢談心得<br> 亦可Email至mailto:finance@appledaily.com<br> 搶先貼股<br> <br> 明日嘉賓：</p></body></html>