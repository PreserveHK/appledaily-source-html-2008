<html><header><meta charset="utf-8"><title>老公飲食習慣差</title></header><body><h1>老公飲食習慣差</h1><p>雖然健康飲食之風甚盛，但網友szeyee1999日前在討論區怨道，丈夫飲食習慣「好唔健康」，以大量的汽水及紙包飲品代替開水，不吃生果，多肉少菜，返夜的他更每晚以即食麵加罐頭作消夜，令她十分擔心。<br> 不少網友和應道，其丈夫飲食習慣同樣差。網友jackie1986丈夫「日日都飲可樂」；網友Moniqueee丈夫就「成日食好多朱古力」；網友somichi丈夫「個肚腩好似有咗10個月咁」，後因發現身患高血壓及高膽固醇，現正由營養師跟進，努力改善飲食習慣。<br> 網友8c9建議道：「同佢每年做檢查，一響警報就知。」網友sasa@uk則提醒樓主不要再買即食麵，以及榨生果汁代替汽水。<br> 網友Angelice-BeBe則指丈夫「不咖啡不茶不酒，淨水，連可樂也甚少飲，也從未蛀過牙或牙痛」，令Net人佩服得五體投地。<br> <br>  http://forum.baby-kingdom.com/viewthread.php?tid=1424817&amp;extra=page%3D1 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。<br> 請附姓名、電話及電郵地址，電郵到：mailto:news@appledaily.com</p></body></html>