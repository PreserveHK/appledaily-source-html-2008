<html><header><meta charset="utf-8"><title>悼時裝先鋒　前衞設計不滅</title></header><body><h1>悼時裝先鋒　前衞設計不滅</h1><p>名媛薛芷倫</p><p>擁有多套聖羅蘭不同年代設計時裝的薛芷倫，對他離世很感嘆。「好Sad，聽到好心痛，又一個國寶級時裝大師離開！聖羅蘭係時裝先鋒，一定要提70年代佢將Pantssuits、Tuxedo設計成畀女人穿着嘅masculinelook，想法、做法都非常前衞。我有收藏聖羅蘭最出名嘅smokingjacket，任何時間都着得女人纖細有型，係timelessclassic。」</p><p>著名設計師鄭兆良</p><p>鄭兆良自言受到聖羅蘭在Dior時期設計所啓廸。「聖羅蘭一手一腳將法國hautecouture變成轟轟烈烈嘅事。少少可惜嘅，佢唔係一個好open自己嘅人，都係藝術家性格，唔多接受自己有唔完美，佢咁brilliant，應該可以enjoymore。佢雖然退休咗一段時間，但佢經典嘅safarijacket、豹紋，今時今日，上至Gucci、下至H&amp;M都一樣搵到。我覺得法國仍然有好設計師，好似JeanPaulGaultier咁，可以承傳落去。」</p><p>時裝界名人郭志怡</p><p>Joyce創辦人JoyceMa胞妹郭志怡，一聽到聖羅蘭逝世消息即說：「聖羅蘭絕對係我哋時代最偉大嘅設計師之一。佢最出色係mix&amp;match所有圖案同顏色，好多設計師可以做好一種或兩種顏色嘅衫，但佢做得好突出，將色彩圖案mix得咁classy。最鍾意嘅當然係佢自己YSL時代嘅設計，70's都好，我更鍾意80's。」<br> 本報記者　林妙萍</p></body></html>