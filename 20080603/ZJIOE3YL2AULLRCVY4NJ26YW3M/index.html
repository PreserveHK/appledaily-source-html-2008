<html><header><meta charset="utf-8"><title>小白Gym機</title></header><body><h1>小白Gym機</h1><p>逛旺角金魚街，除咗珊瑚同熱帶魚之外，睇見啲小白鼠喺滾筒形鐵籠內狂跑做Gym，感覺比「主角」更吸引！第一眼接觸LGKF700，其專為快捷功能而設嘅滾筒式操作鍵（ShortcutDial），唔止玩味十足似小白鼠做Gym器材，連實際用途亦不簡單，可調節音量、影相ZoomIn/Out甚至縮放網頁圖文。一隻手指公碌碌吓玩晒，創意爆燈！<br><br>記者：陳國輝　<br>攝影：陳盛臣　<br>Model：Chimpy</p><p>ShortcutDial扭六壬
</p><p>如果大家對SonyEricsson手機比較熟悉，以前有冇聽過JoyDial掣呢？ShortcutDial喺形式上有少許相似，但唔算得上係抄襲，因為JoyDial冇嘅嘢，佢有！講緊係滾筒式介面操作，當你㩒一下左邊粒掣，畫面會立刻呈現半圓形功能選項，你可以揀六種自己最常用嘅分唇放喺滾筒介面內，如上網、睇片、聽歌、寫短訊或收聽FM之類。雖然佢亦只係一種Shortcut，但比起以傳統方向掣或PDA橫排列陣嚟講，個人認為ShortcutDial靚仔好多！況且佢僅以一隻手指嚟操作，唔使左諗右諗。</p><p>Widget程式最貼身
</p><p>除此以外，KF700亦特別為用家設計咗一套超貼身小程式，就係Widget。佢集日曆、時鐘、備忘錄以及兩地時間於一身，只要用手指輕輕篤一下芒，呢啲資料就會喺屏幕上出現，仲可以隨時更改㖭！若問比起PradaPhone同埋Viewty兩款大作，點解KF700只係Highlight呢啲基本功能？個人認為，有時最簡單、常用嘅分唇用起嚟偏偏好繁複，或唔夠User-friendly，呢次KF700有齊TouchScreen及Keypad，仲首次加入ShortcutDial、Widget，擺明要改良操作介面，令一般用家更易接受。</p><p>滾筒小三強<br>音量調節</p><p>無論你傾緊電話，抑或聽緊MP3時，銀色滾筒掣都可用嚟調節大細聲，而且非常就手㖭！</p><p>網頁縮放</p><p>瀏覽http或者3G網頁嗰陣，嫌睇得唔清楚，只要碌上碌落就能控制畫面縮放，直到滿意為止。</p><p>地圖遠近</p><p>KF700內置《GoogleMap》，利用滾筒掣同樣可以將地圖由遠拉到近，睇相嗰陣仲特別清晰！</p><p>DetailsSnap!</p><p>咪以為淨係得TouchScreen，原來滑出的下半部份仲有塊Keypad。</p><p>300萬像素啱啱夠曬相用，最好係有埋ISO800，影夜景都唔怕！</p><p>可接駁USB充電嘅同時，呢個槽位仲俾你接駁立體聲Handsfree。</p><p>影相掣與隔籬KeyLock的最大分別，係佢稍為凸出機面，易㩒！</p><p>內置77MB之餘，還支援microSD記憶卡，最高可去到4GB㗎！</p><p>Profile</p><p>制式：WCDMA/GSM三頻<br> 體積：102×51×14.5mm<br> 重量：104g<br> 通話時間：210（2G）/145（3G）分鐘<br> 備用時間：340（2G）/280（3G）小時<br> 主要功能：ShortcutDial、300萬像素相機、3吋闊彩芒、HSDPA高速傳輸、FM收音機、Widget小程式、直接載入YouTube及GoogleMap<br> 查詢：LG（35437777）</p></body></html>