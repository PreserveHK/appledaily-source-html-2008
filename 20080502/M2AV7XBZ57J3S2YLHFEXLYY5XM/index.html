<html><header><meta charset="utf-8"><title>旺友之門<br>言中有物：捧森林「主勝」賀升班 - 吾中</title></header><body><h1>旺友之門<br>言中有物：捧森林「主勝」賀升班 - 吾中</h1><p>今屆歐聯決賽喺5月21日先至上演，但係對於我嚟講今屆歐洲已完結，因為我愛隊利物浦4強出局。鍾意利記係近年嘅事，因為當佢哋於05年5月中神奇捧盃時，我生命中一個好重要嘅人亦同時出現咗，總覺得兩者應該有關係。<br> 所以容許我喺度發吓夢：歐洲足協會公佈曼聯對巴塞場波有不尋常嘅博彩活動，兩隊都要暫時停賽受查，加上車仔嘅俄羅斯班主阿巴莫域治同今屆決賽地點莫斯科有利益衝突，令車仔要退賽，因此今屆冠軍係……利記！<br> 言歸正傳，曾幾何時，諾定咸森林同利物浦都叱吒歐洲，不過依家已淪落到英甲。既然周六係英甲常規賽煞科日，只要森林喺主場擊敗伊奧維就有機會直接升班，佢哋冇理由唔博，捧森林淨贏多過一球開「主勝」。<br> <br> 讓球主客和：諾定咸森林勝[-1]<br> <br> 心得：森林要重拾光輝<br> <br> 近5場往績：贏輸贏贏贏<br> <br> 吾中<br> 買嘢講名牌，但賭波一定唔會做名牌奴隸嘅大聯盟女神。</p></body></html>