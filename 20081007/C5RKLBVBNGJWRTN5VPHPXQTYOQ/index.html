<html><header><meta charset="utf-8"><title>洪卓立迷上OldSchool始祖</title></header><body><h1>洪卓立迷上OldSchool始祖</h1><p>明年便90歲大壽的美牌Champion，咁多年來以一襲SweatShirt賣到開巷，成為品牌經典。而一身Champion衞衣更是美式校園Look的指定打扮，今年絕對是搭上了潮流的順風車。Champion順應民意，引入大量日版Rochester，仲搵嚟可愛男生洪卓立（Ken）示範今冬OldSchool着法。<br><br>記者：陳諾堯<br>攝影：王文忠<br>Hair：Daniel@ChinG<br>場地提供：ThreeOnTheBunch（27393982）</p><p>日版灰黑主打</p><p>1919年於美國起家的Champion，自日本財團併購後在當地推出了觀感及機能上更上一層樓的款式，香港方面則引入了Rochester及Tricolor兩個系列。其實自上季首次引入日版Rochester系列後，Sales方面透露反應非常熱烈，引入僅三款竟然都能大賣。Rochester今季繼續玩立體印刷貼花同舒服質料，灰黑色作主打，洗水效果比上季明顯，OldSchool味更濃，而且一摸上手就知日版質地上有好大分別。</p><p>日版Tricolor系列</p><p>日版Rochester系列</p><p>（日版Rochester系列只限D-mop獨家發售）</p><p>港版彩到爆</p><p>港版同日版有咩唔同？日版除了Tricolor系列顏色較為鮮艷之外，其餘都係沉色，鍾意彩色古着Feel嘅可能平靚正嘅港版仲啱你。而且港版質料比較重身，但價錢就係日版嘅一半，買多幾件襯埋個大袋都仲得！</p><p>*所有以上產品將會於10月中發售</p><p>KenHung：影低啲衫慢慢襯</p><p>洪卓立一向給人的感覺都係斯文可愛男生型，但係原來着上Champion另有一番味道，「我都係最近先開始着Champion，由細到大身邊都有好多朋友着，但係我身形瘦削，鍾意着啲好Slim嘅衫，所以成日都忽略咗呢個牌子。估唔到原來Champion都可以着得好Slim，仲要係好舒服嗰隻！我鍾意佢哋啲衫唔多Patterns，越淨色越簡單就最啱我，我個樣襯唔到啲花哩碌衫，但係襯怪色就一流。」洪卓立係咪一個貪靚男生？「未入行前真係一啲都唔貪靚㗎！短褲加Tee就得，家陣都要花成20分鐘襯衫，有時諗嚟諗去都唔知着咩好，就會用手機影低晒啲衫，再Send畀啲朋友問意見囉！」嘩，咁誇？明晒。</p><p>（a）Champion（23106521）<br> 銅鑼灣崇光百貨4樓<br> <br> （b）D-mop（22034130）<br> 銅鑼灣京士頓街8號地下ShopB</p></body></html>