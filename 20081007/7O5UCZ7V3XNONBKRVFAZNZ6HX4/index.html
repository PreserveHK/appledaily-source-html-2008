<html><header><meta charset="utf-8"><title>小瑪歌嗌咪：黑人攜女友掃墓</title></header><body><h1>小瑪歌嗌咪：黑人攜女友掃墓</h1><p>台灣綜藝節目主持陳建州（黑人）嘅爺爺前日死忌，黑人嘅女友范瑋琪最近雖忙綵排下月演唱會，但佢都陪男友同佢嫲嫲去烏來陳家墓園拜祭，仲帶埋愛犬同行。小瑪歌知道陳家上下同范范感情好好，佢哋買咗約100張演唱會飛準備去捧場。</p></body></html>