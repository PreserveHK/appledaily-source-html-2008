<html><header><meta charset="utf-8"><title>賽後拆局：夜場冷風　半場收工 - 畢傑</title></header><body><h1>賽後拆局：夜場冷風　半場收工 - 畢傑</h1><p>周日夜場冷風四起，由英超侯城作客擊敗熱刺開始，至稍後的皇家馬德里同樣於主場遭滑鐵盧，只能2:2迫和愛斯賓奴。當中發現各隊半場比數已決定戰果，整定全部要輸盤收場，莫非周末國際賽臨近在即，使眾將揸流攤算數？</p><p>魚腩希杭贏波兼不失</p><p>侯城先爆出個5.2倍W，其後就連西甲超級魚腩的希杭，亦作客2:0淨勝馬略卡，取得升班後首勝；當早前5戰失20球的希杭也能保清白之身，便知全日冷風不斷。反而馬拉加不敗已不是爆冷，因維爾瓦有3主力停賽，但0:4這個125倍波膽才夠冷！<br> 西甲爆完，法甲那邊廂的里昂又是如此，作客竟0:3不敵雷恩，同時是這支衞冕隊今季首場聯賽敗仗。球迷心灰意冷再看意甲的AC米蘭，又是半場與卡利亞里悶和0:0企到尾，天呀！直到深夜場的皇馬更離譜，主場10連勝後斷纜，即使有魯爾梅開二度，亦僅主場迫和愛斯賓奴2:2（又係半場戰果企到尾），1.28倍單W都冇埋。賽後皇馬教頭蘇斯達說：「我也不明白為何未能取勝，唯一解釋是對手門將卡文尼太出色了。」<br> 畢傑</p></body></html>