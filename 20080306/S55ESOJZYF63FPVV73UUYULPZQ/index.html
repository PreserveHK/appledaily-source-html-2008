<html><header><meta charset="utf-8"><title>PatLee當紮　中環有個Graffiti</title></header><body><h1>PatLee當紮　中環有個Graffiti</h1><p>中環街景，不外乎鬥吓名店Display邊間Grand、名廈大堂有幾靚，近日行經皇后大道中，靚廈旁乍現大大幅黑白Graffiti，路過者無不嗌SoCool！行人經過循例停幾秒按相機，中環又再局部地區性微型擠塞。<br><br>記者：劉嘉蕙&#13;</p><p>攞牌塗鴉秀　同港姐有路？</p><p>有資格喺中環牆上玩合法塗鴉，當然絕非等閒之輩。此君大名PatLee，加拿大出世，32歲，在北美漫畫界打滾16年，曾效力美國著名漫畫公司MarvelComics，推出X-Men、Spiderman及Iron-Man等暢銷作，並躋身美國漫畫雜誌《Wizard》十大HottestArtists第1位，去年又同邵氏合作做3D動畫宣傳片。人紅，自然是非多，睇Wikipedia，一大堆傳聞不知孰真孰假，仲有傳佢同港姐冠軍陳茵媺有路！<br> 無論如何，唯一肯定嘅係，PatLee近年轉戰亞洲，今番為Diesel作畫，大會安排他於上周六在大庭廣眾下做LivePerformance，傍晚6點畫到8點半，落雨濕濕下一場塗鴉Show，都有成2百幾人圍觀，當事人直言估佢唔到，「我未試過畫咁大幅畫！感覺好正！嗰兩幅畫係乜？我唔知呀，我淨係諗住要快啲完成，所以只係用Marker同噴彩，都唔敢用咁多顏色，Ijustmovemybrushhaha！」<br> 今次Diesel小試牛刀，已得到香港漫畫迷Blogger歡迎，Blog上勁轉載。好美式風格漫畫嘅朋友，08年呢個名你要識。</p><p>PatLee×alivenotdead×Diesel插畫</p><p>‧日期：即日至3月15日<br> ‧地點：中環皇后大道中20號太平行Diesel'sBRAVEGallery<br> ‧網站： http://www.patleeproductions.com </p></body></html>