<html><header><meta charset="utf-8"><title>求驗客手記：意大利場外贏番仗 - 求驗客</title></header><body><h1>求驗客手記：意大利場外贏番仗 - 求驗客</h1><p>意大利日前喺「死亡C組」畀荷蘭打到落花流水，好彩喺場外爭番口氣。我求大俠講嘅係意大利球員嘅太太同女友，佢哋樣靚身材正，特別係門將保方嘅太太絲蕾多娃，佢雖然收起魔鬼身材，但着住件意大利國家隊龍門衫同老公打氣，呢種心意真係乜嘢分都加晒，所以，就算荷蘭有中場雲達華治嘅歌星太太施維雅撐場都係要輸。</p></body></html>