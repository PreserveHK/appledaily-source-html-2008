<html><header><meta charset="utf-8"><title>廣末涼子暴走放笑彈</title></header><body><h1>廣末涼子暴走放笑彈</h1><p>日本女星廣末涼子將會同尊尼組合TOKIO成員松岡昌宏合演下月首播新劇《康子與健兒》。劇集改編自同名漫畫，廣末扮演一個表面上喺花店打工嘅美少女，實際係前暴走族女隊長，暗戀現職係漫畫家、曾做過暴走族隊長嘅松岡昌宏，仲鬧出唔少笑話。甚少拍喜劇嘅廣末涼子就話會全力以赴，向觀眾放笑彈。</p></body></html>