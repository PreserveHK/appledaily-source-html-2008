<html><header><meta charset="utf-8"><title>專家對話：金礦股有沽壓</title></header><body><h1>專家對話：金礦股有沽壓</h1><p>市況又再進入悶局，恒指只微跌47點，乏力反彈，大市亦缺乏炒作方向，專家認為可以留意美元走勢如果轉強，令商品有沽壓，就要小心金礦股與有色金屬股可能要捱沽。<br> <br> 孫：主持孫柏文　黃：亨達集團研究部董事黃敏碩<br> <br> 孫：今日股份個別發展，個別股份走勢可以點解讀？<br> 黃：踏入6月份，可以睇番大方向行事，市場上基金選擇資產分佈亦變緊；美股如果短期回勇，商品會成為獲利沽售目標，可以預計到金礦股、有色金屬股同鋁材股份都有調整壓力。<br> 孫：美國係唔係真係加息？<br> 黃：美國基本條件都仲未係好配合加息，因為全面加息會加重供樓人士壓力。不過第4季預期加息壓力好大，要小心滯脹壓力會蔓延到亞洲區。我亦覺得歐洲未咁快有條件大幅加息。</p><p>搶先貼股<br>A50越跌越抵買</p><p>關公：A50中國基金（2823）𠵱家真係好抵買，如果繼續跌就會再加注。<br> 黃：佢係有吸引力，不過我建議分注碼去做，因為未知A股見咗底未，不過只要你有耐性守住都係一個好選擇。</p><p>陽光能源低位識反彈</p><p>林先生：陽光能源（757）前陣子升咗好多，低位又識反彈。<br> 黃：我覺得一般，佢業務好冷門，所以好難預測股價去向，不過炒落後仲有空間升嘅，反彈上5蚊應該有機。</p><p>收市後4:30pm<br> click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>