<html><header><meta charset="utf-8"><title>副局立會「學嘢」<br>議員狂轟：請你返嚟係做嘢</title></header><body><h1>副局立會「學嘢」<br>議員狂轟：請你返嚟係做嘢</h1><p>【本報訊】上任超過一星期、月薪超過22萬元的商務及經濟發展局副局長蘇錦樑，昨日首次以官員身份現身立法會大樓，但全程未有坐在議事廳協助局長馬時亨回應議員提問，只是坐在記者席旁聽會議。有立法會議員批評，過去局長上任時無所謂學習期，「如果佢真係有能力，一上任就已經應該開工，而唔係上任後至嚟學習。」</p><p>蘇錦樑讚老細「對答好」</p><p>蘇錦樑離開大樓時，大讚馬時亨會上「對答非常之好」。被問及為何只坐在公眾席，而未有坐在議事廳向局長提供協助時，他說：「我𠵱家啱啱先返工，我會盡量、盡快學習，嚟呢度做份內工作。」馬時亨昨日拒評蘇錦樑前日出席記者會的表現，只說：「我前日冇睇電視。」<br> 職工盟立法會議員李卓人質疑，過去局長上任後須即時履行職務，從未聽過存在「學習期」，質疑月薪超過22萬的蘇錦樑上任一星期後，仍自稱正處於學習期，反映政府浪費公帑，直斥「市民請你返嚟係做嘢，唔係請你用返工時間慢慢受訓。」</p></body></html>