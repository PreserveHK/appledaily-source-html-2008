<html><header><meta charset="utf-8"><title>JaniceMan當黑<br>徐淑敏咪神大晒</title></header><body><h1>JaniceMan當黑<br>徐淑敏咪神大晒</h1><p>「𡃁界女神」JaniceMan近日可謂當黑，之前地震失言遭網民及同行狂鬧，昨日原定由她擔大旗的手機活動，也無端因「咪神」徐淑敏殺到，慘遭低胸狙擊，又被追問好姐妹Angelababy食煙真相，令她當場口窒窒。</p><p>被喻為「𡃁界女神」的JaniceMan昨日在上環主持Nokia手機發佈會，原定只得她一人撐場，但臨時卻多了「咪神」徐淑敏，二人齊齊穿上紫色裙，但「咪神」谷胸上陣，輕易搶去Janice的風頭。</p><p>會考兩分有交代</p><p>徐淑敏說：「係大會安排嘅衫，要配襯紫色手機，都好適合。各有各靚，我哋合作過五次㗎喇。」怎看Janice地震失言？她說：「我冇乜睇報道，佢唔會有咁嘅意思。」<br> 另一邊廂，Janice謂不覺被搶鏡，提到其好姐妹Angelababy被踢爆食煙，她說：「未睇到報道喎，近排好忙。」問到Angelababy是否真的有吸煙？她即口窒窒說：「平時都冇見到佢食，我唔清楚，呢排大家都忙，少咗見面。」對於有雜誌指她會考只得兩分，她只肯說：「人生唔係只係會考，各有所長，我讀書唔叻，成績對父母有交代就OK。」<br> 採訪、攝影：羅慧敏</p></body></html>