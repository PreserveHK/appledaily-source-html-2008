<html><header><meta charset="utf-8"><title>八卦風：<br>豪版小巴乘坐感升格&#13;</title></header><body><h1>八卦風：<br>豪版小巴乘坐感升格&#13;</h1><p>傳統公共小巴一直採用摺合式車門同可開啓式車窗，而且主要以手波作配搭，對長時間駕駛嘅司機嚟講，的確辛苦。但Toyota代理日前就推出咗以24座位豪華旅遊小巴作藍本嘅新款公共小巴，唔只改用外趟式車門及密封式車窗，波箱亦改用咗4前速自動款式，車內座椅全屬原廠高靠背設計，仲配有安全帶㖭！新小巴嘅另一賣點，就係配備咗符合歐盟4型環保條例嘅4,009c.c.柴油Turbo引擎，可輸出150ps/2,700rpm馬力及40.5kgm/1,800rpm扭力，配合4前速全自動波箱，起步加速同手波版一樣咁快，但揸起上嚟就舒服得多。<br><br>記者、攝影：鄭達基</p><p>售價：$390,000（未連噴油等改裝費用）<br> 查詢：皇冠汽車公共車輛部（28801325）</p></body></html>