<html><header><meta charset="utf-8"><title>二手筍盤：福士二手車八折任揀</title></header><body><h1>二手筍盤：福士二手車八折任揀</h1><p>福士全最PassatR36來勢洶洶，成300匹馬力，我急不及待快啲下個禮拜試車。今個周日有乜好做？落荃灣福士個二手車展，昅吓有乜抵玩車款都唔錯，事關代理搞咗個全線二手車優惠活動，有試用車、經理車同陳列車三大類，不過涉及車種幾乎包含福士所有車系，當中包括經典重生嘅甲蟲Bettle2.0LATCabriolet、嬌小子彈GolfGT1.4L及Passat1.8T/2.0TFSI等名車，一口價全部打八折，而且所有車保養及打理得好好，唔會殘殘舊舊咁賣出街。我就睇中架Polo1.4LFSI，折咗之後只係13萬多啲啲，仲要係歐洲熱銷車仔，相信會幾搶手，不過二手車唔似新車咁，數量絕對有限，想執架抵玩靚車就要落荃灣打個轉喇。<br><br>記者：徐影龍</p><p>福士二手車展</p><p>日期：10月19日（10am-7pm）<br> 地址：荃灣德士古道204至210號地下<br> 查詢：VolkswagenHKServiceCentre（36989733）</p></body></html>