<html><header><meta charset="utf-8"><title>高雄開餐之一：我餓餓爸爸我餓</title></header><body><h1>高雄開餐之一：我餓餓爸爸我餓</h1><p>在台灣，懷舊餐廳有市場，台中市有新香蕉樂園，高雄則有新台灣原味，獨立單幢餐廳，兩層高，裏面放得下一間戲院、一架巴士，及一整條商店街！<br>玩懷舊，新台灣原味玩得夠徹底，侍應生穿校服、孭台灣feel布袋書包，餐枱放幾道懷舊小玩意，餐單上都是台灣懷舊菜式，最基本的豬油拌飯，香味更勝海南雞油飯！餐廳地下一層還算規矩，攝盡牆角整幾個櫃放珍藏；2樓玩得更放，貨真假實民國51年的高級客運金馬號巴士，吉着不坐人；餐廳後半部是國泰戲院，35mm放映機放門口，還會有好戲定期上演，認真到這個程度，都咪話唔感動。若不是有人客在吃飯，我還以為自己去了博物館。</p><p>懷舊，一個人懷，難免孤單，店主公諸同好，加插專櫃賣舊玩具oldschool便當盒，好讓人食飽飯有手信拎走。餐廳不難找，高雄捷運凹仔底站出口行2分鐘就到，迷路了打個電話去吧，人家電話超易記，5228852──餐廳卡片話係「我餓餓爸爸我餓」喎！你好嘢！<br> <br> 記者、攝影：劉嘉蕙</p><p>新台灣原味</p><p>地址：台灣高雄市明誠三路１號<br> 電話：（886）7-522-8852<br> 網址： http://www.oldtaiwan.com.tw </p></body></html>