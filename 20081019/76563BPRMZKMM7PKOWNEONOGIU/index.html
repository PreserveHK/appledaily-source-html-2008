<html><header><meta charset="utf-8"><title>新車出籠：A-Class都玩自動泊位</title></header><body><h1>新車出籠：A-Class都玩自動泊位</h1><p>Benz啱啱熱辣到港嘅新B-Class，加入自動泊S位後反應不俗，Sale話好多客都幾Buy呢個新功能，嚟到另一架將發售嘅A-ClassA150Facelift小改款，Elegance同Avantgarde兩個版本都食番個勢，新加入埋呢個自動泊車系統，相信呢個功能會陸續加入唔到嘅Benz車系度。講番架變臉A150，同樣賣市場越嚟越煞食嘅細車大櫳格局，易揸又實用，仲有港人最愛嘅1,500c.c.級別，95匹馬力牌費又最低，加上車價連稅$216,000，淨係計Benz個嘜頭已經值回票價。想知實際表現如何，就要留意嚟緊嘅《轆Book》試車報告喇。<br><br>記者：徐影龍<br>攝影：周旭文</p></body></html>