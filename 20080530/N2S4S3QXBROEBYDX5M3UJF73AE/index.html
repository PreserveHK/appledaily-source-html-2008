<html><header><meta charset="utf-8"><title>拉闊足球場：英格蘭征千里達有冷味 - 藍鑽石</title></header><body><h1>拉闊足球場：英格蘭征千里達有冷味 - 藍鑽石</h1><p>歐國盃下周六開戰，各隊參戰國馬不停蹄搵對手拍跳，近期友誼賽花多眼亂；要喺打真軍前，想靠友賽搵食，就要認住友賽之王，幾位《拉闊足球場》讀者推介西班牙、冇份踢歐國盃嘅英格蘭，你哋又認唔認同？</p><p>今集討論重點：</p><p>1.邊隊係歐國盃前的友賽之王？<br> <br> 2.歐國盃大勢初析。<br> <br> 藍鑽石貼士<br> 星期六86德國勝塞爾維亞3:0（8）x<br> 星期六91法國和巴拉圭1:1（6.5）x<br> 星期日88千里達負英格蘭0:2（待定）</p><p>Galax：西班牙落場要打真軍</p><p>友誼賽熱身成份比較多，試陣為主，唔會出真實力；好似德國上仗半場可以領先兩球，下半場都可以俾白俄羅斯追平2:2，真係冇仇報。熱身賽比較好少少係西班牙，佢哋中場中路已經有沙維、恩尼斯達、法比加斯、沙比阿朗素，4個爭兩個位，佢哋落場要打真軍，係我哋想像到嘅。<br> 法國喺歐國盃外圍賽已經成日領先一球之後，拖慢嚟踢等完場，友賽更加唔使講；巴拉圭又唔見得有特別強攻力，一於博法國小勝。<br> <br> Galax貼士<br> 星期六86德國勝塞爾維亞2:0（7）x<br> 星期六91法國勝巴拉圭1:0（6）x<br> 星期日88千里達負英格蘭0:2（待定）<br> <br> 金句：西班牙爭位情況激烈，友賽認真得多</p><p>Andy：西班牙人才濟濟</p><p>我留意咗西班牙呢隊波好耐，正一怪波嚟，一係贏人幾球，一係就輸晒，友賽對弱隊幾日都可以贏幾粒；相信係同西班牙人才濟濟有關，球員要爭位。<br> 英格蘭上場贏美國2:0，表現好輕鬆，試陣居多，畢竟佢哋目標都係2010世界盃；雖然今次捧咗英格蘭再贏千里達2:0，但對手真係不明分子，車路士、曼聯等主力亦都唔隨隊，有爆冷機會。<br> <br> Andy貼士<br> 星期六86德國勝塞爾維亞2:0（7）x<br> 星期六91法國勝巴拉圭1:0（6）x<br> 星期日88千里達負英格蘭0:2（待定）<br> <br> 金句：西班牙遇弱越強，常大炒魚腩</p><p>Jackie：英格蘭坐一望兩</p><p>卡比路執教之後，英格蘭執番好個陣容，場場都坐一望兩，好似上仗對美國都贏2:0，球員鬥志都幾好；不過今次作客可能會失番球，博番個1:3。周六就博冷，法國主場和巴拉圭2:2，法國後防老嘢多，大賽前唔會搏命，難保零失球。<br> <br> Jackie貼士<br> 星期六86德國勝塞爾維亞4:1（15）x<br> 星期六91法國和巴拉圭2:2（19）x<br> 星期日88千里達負英格蘭1:3（待定）<br> <br> 金句：英格蘭由新教練接手，球員鬥志高</p><p>加料炮製</p><p>各位讀者，為迎接即將來臨的歐國盃，由05/06起，逢周一及周四都可網上收睇《拉闊足球場》，我們更會提供$300供讀者自由在「冠軍」、「小組一二名」、「小組首名」及「神射手」4項中自由投注（最多兩注），先到先得，快啲登記啦！<br> <br> 《拉闊足球場》下次舉行日期：05/06<br> <br> 想參加？即上 http://soccer.atnextcom/jp/soccer <br> <br> 節目重溫： http://sport.appledaily.com </p></body></html>