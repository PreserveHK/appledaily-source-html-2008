<html><header><meta charset="utf-8"><title>楊怡　翻叮高腰</title></header><body><h1>楊怡　翻叮高腰</h1><p>牛仔褲一定是香港人最愛的服飾，打開衣櫃，來個清算，有十幾廿條走唔甩。中腰、低腰、skinnyjeans呢幾季一定着得最多，高腰的牛仔褲……應該早就丟了吧。但各位請有心理準備，事關八十年代回歸，高腰牛今年重生，法國牛王Chevignon今季亦以此作為重頭戲，一向閱牛無數的楊怡，除了睇好高腰牛，仲話闊腳牛一樣是大熱，一早已經睇準時機入貨了！<br><br>記者：葉雪芯　<br>攝影：伍慶泉</p><p>高腰設計之外，亦有依然大熱的低腰窄腳牛仔褲，skinnycutting配合超深色牛仔布，還加上窩釘這類rock元素。<br> <br> 灰色開胸短身上衣$495<br> 黑色拉鏈褲腳skinnyjeans$795</p><p>好嘢不妨一翻再翻，正是因為經典，才有這個能力玩回流。除了喇叭褲翻叮外，高腰牛亦是今年褲界另一大熱，就連法國牛王Chevignon都以高腰牛系作為重頭戲，推出DenimdeFemme系列，在牛仔褲注入highwaist的流行元素。高腰剪裁其實早於過去兩年已在歐洲時裝界醞釀，直至08春夏更加是各大品牌時裝表演中重點的highlightitem。</p><p>熱褲‧雙褲頭
</p><p>Chevignon今季推出兩款不同腰位設計的女裝牛仔褲，女性線條非常突出。其中以熱褲配合超高腰的設計最為特別，重點突出了腰部及臀部的曲線；另外一款高腰窄腳牛仔褲就玩「假雙褲頭」，有玩味又有「實用」效果，因為當以稍長的上衣蓋着褲頭時，乍看之下，高腰褲便成了低腰褲，一條褲玩兩款造型。而自言已經好幾年沒有買高腰牛的楊怡，就睇中了Chevignon的高腰熱褲：「高腰hotpants在視覺上有拉長的效果，可以show腰部和臀部線條，仲有得晒長腿，性感啲！」</p><p>除了高腰熱褲，今季另一大熱的闊腳喇叭褲亦是楊怡的心水：「今年好興Hippies，喇叭褲有種懶洋洋的感覺，襯鬆身上衣或者背心就已經好靚。」<br> <br> 灰色間條上衣$495<br> 淺藍色懷舊小喇叭牛仔褲$695</p><p>四個骨周圍去</p><p>睇娛樂版經常見楊怡以牛仔褲形象示人：「因為工作忙，穿牛仔褲夠方便，隨意襯件tee就得，加首飾着高踭鞋襯grandlook又出得較隆重的場合。」她說每季都會好留意牛仔褲的潮流和買新的牛仔褲，「屋企𠵱家有成幾十條！」近排就比較愛穿四個骨牛仔褲。</p><p>楊怡有幾鍾意四個骨？有圖為證：無論出席記招、活動以至日常生活，都見佢以牛仔褲示人。</p><p>楊怡'spicks</p><p>Chevignon（25062155）<br> 銅鑼灣時代廣場6樓614號舖&#13;</p></body></html>