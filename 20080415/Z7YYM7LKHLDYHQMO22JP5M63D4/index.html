<html><header><meta charset="utf-8"><title>毛舜筠自嘲做輸毛</title></header><body><h1>毛舜筠自嘲做輸毛</h1><p>劉青雲與毛舜筠兩位影帝影后候選人雖然大熱倒灶，但前晚也大方出席慶功宴恭賀得獎人。毛毛在大會慶功宴上接受訪問時還自嘲新花名叫「輸毛」，已連續第二年落敗的她說：「我又衰咗啦，我個新名叫『輸毛』，慣咗輸，但我經得起，輸得起，斯琴高娃得獎係實至名歸，我又覺得今晚頒獎禮流程好緊湊，三個司儀表現好好，見到君如迎接老公嗰幕，氣氛充滿喜悅。」</p><p>青雲親賀影帝</p><p>冧莊夢碎的劉青雲昨日凌晨拖着太太郭藹明到達林建岳的慶祝派對，他表示要親身到場恭賀大家，他說：「今年唔得咪下年再嚟囉，冇話特別失望，李連杰係實至名歸，佢做戲好好，我都好欣賞佢。」<br> 曾志偉昨日55歲生日，他前晚在大會慶功上獲贈生日蛋糕，其後蛋糕原封不動被安置在擺放甜品的地方旁邊，他後來再到灣仔與前日生日的黃杏秀一同慶祝，裕美、范萱蔚及EO2等到賀。<br> 採訪：何永寧<br> 攝影：仇志德</p></body></html>