<html><header><meta charset="utf-8"><title>相武紗季扮空姐傳神</title></header><body><h1>相武紗季扮空姐傳神</h1><p>身為日航JAL代言人嘅日本女星相武紗季，上周六喺冲繩以一身空姐打扮為全新的JMBWAON信用卡宣傳，呢張卡特別嘅地方係將JAL嘅服務同AEON櫃員機服務二合為一。相武扮空姐似模似樣，佢話自己為咗工作成日周圍飛，已經儲咗唔少飛行里數。身為長瀨智也緋聞女友嘅佢，唔知會唔會靜雞雞同男友周圍飛呢？</p></body></html>