<html><header><meta charset="utf-8"><title>消費blog：買貓砂要考慮貓貓習性</title></header><body><h1>消費blog：買貓砂要考慮貓貓習性</h1><p>小妹一個人住，有時夜深人靜都幾寂寞㗎，最近被啲損友慫恿買咗隻貓養，但係唔知點解，我已經喺屋企地下放咗啲報紙，畀隻貓便便，但佢硬係喺屋企四處大小便，冇晒佢辦法。<br> 噚日同消委會老友傾開，佢話整一個貓廁所唔係幾張報紙咁簡單，要喺貓便溺盤放置合適嘅貓砂，啲貓先會就範肯到便溺盤便便。<br> 老友話，貓砂都有好多款，最普遍使用嘅貓砂係凝結礦物砂，又平吸水度又高，啲砂遇水會凝結成塊，容易用砂鏟清理。不過，該等貓砂嘅缺點係粉塵大，容易黏附貓隻的毛髮。如果你養嘅係波斯貓等長毛貓，就唔適合用呢種砂。另一種較便宜有水晶砂，外形有圓形顆粒，又有不規則形狀，可減少黏附喺貓腳掌的機會。<br> 老友又話，近年出現咗唔少環保貓砂，例如木屑砂、紙砂、豆腐砂和穀物砂；好處係啲貓誤食咗呢啲砂，對其身體影響唔係好大，不過價錢就貴啲。話時話，冇一種貓砂係完全冇缺點的，除咗考慮使用嘅方便同耐用程度、吸水性、吸味效能和價錢外，都要考慮所養貓貓嘅習慣同喜好。<br> 逢周一至周四刊出</p></body></html>