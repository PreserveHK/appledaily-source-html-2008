<html><header><meta charset="utf-8"><title>相處開心重要過結婚<br>樂基兒封黎明A級男友</title></header><body><h1>相處開心重要過結婚<br>樂基兒封黎明A級男友</h1><p>樂基兒（Gaile）昨日在尖沙嘴為時裝品牌BCBG行騷，對於再次傳出她與男友黎明婚訊，以及於10月在馬爾代夫擺酒一事，她慣例再度否認，並借好友LisaS.過橋，笑言Lisa的婚期應該早過她。問Gaile黎明是否其理想丈夫，她謂是A級男朋友，結婚絕對不重要，開心才是最重要。</p><p>名模樂基兒與姚書軼昨日在海港城為時裝品牌BCBG行騷，吳雨霏和劉心悠為嘉賓，其中Gaile示範的啡色連身裙與Kary撞衫，論效果Gaile當然技高一籌。</p><p>笑Lisa快結婚</p><p>Gaile大賣口乖地說：「好鍾意呢個品牌，係beautifulclothes，着完變成beautifulgirl。」昨日有報道指Gaile與男友黎明早前已於馬爾代夫結婚，並計劃10月邀請好友重臨該地擺喜酒，Gaile慣常地說：「唔係真，上次我哋係去surfing，我未諗結婚。」問她結婚會否通知大家，她說：「唔知。」<br> 記者再問會否找好友LisaS.任伴娘，Gaile即笑笑口說：「係都係佢結先，佢快過我。」至於黎明是否其理想夫婿，她笑說：「He'smyboyfriend（他是我男友），結唔結婚都好，喺埋一齊開心咪得。」問她給男友多少分數時，她說：「AGrade。」記者反問她不是A++，她說：「睇將來。」<br> 此外，另一位「天王嫂」熊黛林昨日在尖沙嘴為香水店MarionnaudParis主持剪綵，有傳黎明與其緋聞男友郭富城不和，因此她也與Gaile交惡，熊黛林說：「點會，我嚟香港咁耐都未聽過佢哋唔啱。」</p><p>叫城城平常心</p><p>問熊黛林與Gaile見面會否尷尬，她說：「真係唔會，反而喺後台同佢有傾有講。」對於城城失意金像獎，她說：「咁多人只得一個獎，有獎只係一種鼓勵，拍戲都唔係為攞獎，都係平常心。」<br> 採訪：JessicaNgan、LawWaiMan<br> 攝影：ChanShunChing、DickyChan</p></body></html>