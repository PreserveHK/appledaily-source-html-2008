<html><header><meta charset="utf-8"><title>無懼入市即跌<br>Angelababy豪擲50萬炒股</title></header><body><h1>無懼入市即跌<br>Angelababy豪擲50萬炒股</h1><p>有危便有機，𡃁界女模Angelababy上月乘跌市入貨，投資股票，雖然曾大跌，又連升幾天，Angelababy對坐過山車，本着大無畏精神。昨日Angelababy揚言已準備50萬以下資本分批入市，一於勇字當頭，繼續買。</p><p>𡃁界女模Angelababy昨日先一身紅裙，在中環出席LaMaisonduChocolat朱古力活動，同場跟四個小朋友一起砌朱古力。晚上她就穿上黑裙，亮麗地出席Chanel在灣仔舉行的新香水酒會。</p><p>揚言再跌再入貨</p><p>早前Angelababy處女下海投資股市，以22元買入中國人壽（2628），一入市便大跌，昨日市況上升，中人壽已差不多重返她的入貨價，收市報21.65元，Angelababy繼續勇字當頭，她說：「我擺喺度先，唔會賣住，如果再跌低啲，我會再入貨，我𠵱家留咗一筆錢，大約50萬以下諗住用嚟投資，我唔係好識，其實都係靠估，諗住少少哋，少少哋咁買，分幾次買，買咗擺喺度等升值。」</p><p>開心奧巴馬當選</p><p>Angelababy指自己是穩重派，主要跟朋友的父母意見入貨，男友陳偉霆（William）也有跟她買股票，她說：「買啲唔會跌到冇晒嘅股票囉，佢都有跟我買，不過仲買得少過我。」此外，Angelababy對奧巴馬當選美國新任總統，大表支持，她說：「恭喜佢，佢係第一個黑人美國總統，呢點已經係一個突破，希望佢上任後，快啲搞好經濟，令到全民受益。」<br> 採訪：LawWaiMan<br> 攝影：LawWaiMan、MatthewLam</p></body></html>