<html><header><meta charset="utf-8"><title>電話月費比拼<br>手提較固網慳29%</title></header><body><h1>電話月費比拼<br>手提較固網慳29%</h1><p>近年手提電話取代家居固網電話的趨勢日漸明顯，加上手機網絡服務供應商劈價搶客，不少人心郁郁想取消家居電話，每月慳回幾十蚊，理財版就幫你格盡兩者收費兼利弊，睇吓邊個先最抵用。　記者：余美玉</p><p>現時可供選擇的固網電訊服務供應商，其中以電訊盈科收費最貴，簽18個月合約，每月88元；和記、香港寬頻及有線的基本月費與電訊盈科相若，由88至98元不等，但就有提供優惠，扣減優惠後，較原本月費低近一半。4家供應商中，香港寬頻平均月費49.3元，以6毫之微，險勝有線。此外，要留意有線或會收取150元的安裝費，視乎客戶要求安裝時間。</p><p>固網電話月費計劃比較</p><p>電訊盈科<br> 基本月費：$88　合約期：18月<br> 月費豁免：─　扣除優惠後月費：$88<br> <br> 和記<br> 基本月費：$98　合約期：24月<br> 月費豁免：10個半月　扣除優惠後月費：$55.1<br> <br> 香港寬頻<br> 基本月費：$88　合約期：24月<br> 月費豁免：6個月　扣除優惠後月費：$49.3*《最平》<br> <br> 有線<br> 基本月費：$89.8　合約期：18月<br> 月費豁免：8個月　扣除優惠後月費：$49.9<br> 		<br> 註：資料截至11月4日；*首6個月每月送60分鐘IDD；信用卡轉賬再送400元超市禮券<br> 資料來源：各固網服務供應商</p><p>裝有線可能要收費</p><p>至於流動電話服務供應商，基本月費最低為電訊數碼，每月僅23元，1010則最貴，每月承惠98元。除收費外，通話分鐘亦同樣重要，1010提供最多通話時間，每月有1200分鐘（全基本）。至於「3」的通話分鐘最少，只有550分鐘，但如簽約6或12個月，每月加送300分鐘，即全月有850分鐘通話時間。扣除所有優惠後，以「3」、萬眾、電訊數碼最抵用，平均每分鐘收費0.04元。<br> 綜合比較，固網電話以香港寬頻最平，每月49.3元，至於手提電話以「3」、萬眾、電訊盈科及電訊數碼最便宜，月費可低至35元，兩者最低收費相差14.3元或29%。唔好睇小每月多畀十幾蚊，小數怕長計，現時樣樣嘢都要應慳得慳。不過，以手提代替家居電話，要留意通話分鐘有限制，如數碼通有1100分鐘基本通話時間，如超過上限，期後每分鐘收1元，相當揦脷。</p><p>流動電訊商月費計劃比較</p><p>自由2<br> 基本月費：$56　每月分鐘*：1100　額外通話收費：$0.8<br> 隧道費：─　合約期：12月<br> 優惠：信用卡轉賬每月減$5<br> 扣除優惠後月費：$51　平均每分鐘收費：$0.05<br> <br> 數碼通<br> 基本月費：$68　每月分鐘*：1100　額外通話收費：$1<br> 隧道費：$12　合約期：15月<br> 優惠：簽約及用信用卡轉賬，每月回贈$17<br> 扣除優惠後月費：$63　平均每分鐘收費：$0.06<br> <br> 1010<br> 基本月費：$98　每月分鐘*：1200　額外通話收費：$0.8<br> 隧道費：─　合約期：12月<br> 優惠：─<br> 扣除優惠後月費：$98　平均每分鐘收費：$0.08<br> <br> 電訊盈科<br> 基本月費：$35　每月分鐘*：750　額外通話收費：$0.02<br> 隧道費：─　合約期：12月<br> 優惠：─<br> 扣除優惠後月費：$35《低》　平均每分鐘收費：$0.05<br> <br> 萬眾<br> 基本月費：$35　每月分鐘*：850　額外通話收費：$0.02<br> 隧道費：─　合約期：6或12個月◇<br> 優惠：送6個月免費20分鐘IDD通話時間<br> 扣除優惠後月費：$35《低》　平均每分鐘收費：$0.04<br> <br> 電訊數碼#<br> 基本月費：$23　每月分鐘*：900　額外通話收費：$0.02<br> 隧道費：$12　合約期：6<br> 優惠：─<br> 扣除優惠後月費：$35《低》　平均每分鐘收費：$0.04<br> <br> 3<br> 基本月費：$58　每月分鐘*：850　額外通話收費：$0.02<br> 隧道費：$12　合約期：6或12個月◇<br> 優惠：簽約每月減$35；另每月送300分鐘<br> 扣除優惠後月費：$35《低》　平均每分鐘收費：$0.04<br> 		<br> 註：資料截至11月4日；*包括基本及網外；#代理商；◇不同合約期優惠相同<br> 資料來源：各流動電話服務供應商</p><p>使用方便但要叉電</p><p>熟悉電訊業的香港互聯網協會主席莫乃光指，現時市民都習慣以手提電話，代替屋企的固網電話，一來手提較為方便，何時何地都可使用，方便攜帶，而且月費相宜。<br> 不過，手提要不時叉電，比較麻煩。但傳統家居電話就算停電時都不受影響，加上拉線入屋，穩定性較高。尤其於打風及大時大節時，大批市民會同時以手提撥出及接聽電話或SMS，令無線網絡癱瘓「Jam線」，家居電話就較少發生這種情況。<br> 他又表示，電訊局現時向市民發表諮詢文件，收集對固網及手機號碼互攜的意見，莫乃光指自己家中亦有一條固網電話線「繳空租」，如固網及手機號碼可互攜，相信不少市民會如他一樣，取消固網電話，慳回幾十元。</p><p>小知識：對話錄音防爭拗</p><p>★港人現時平均1人就有1.5部手機。<br> ★固網電話以電線或光纖傳送信息，成本較低之餘，語音質素亦較手提電話佳。<br> ★客戶如想轉換手提及固網電話供應商，於合約期內提早解約，一般要畀罰款。<br> ★轉換固網電話供應商前，要先確定新的網絡服務供應商是否覆蓋住所。<br> ★收到銷售員的電話推銷，一定要求以書面提供資料，並最好錄低對話，以防日後發生不愉快爭拗<br> ★手提電話的通話時間，通常分兩部份，一是網內分鐘，二是一般分鐘。<br> ★自由2的通話分鐘分兩部份，「手電傾」指打出及接聽香港"5"、"6"及"9"字頭的8個位號碼，其餘為一般通話時間。<br> ★新世界已沒有提供固網電話服務，大部份客戶已轉至電訊盈科旗下。&#13;</p><p>個案：用量少揀儲值卡</p><p>張太一家四口都有自己的手機，但仍保留家居電話，張太認為有傳統固網電話才安心，「其實好少人打嚟屋企，不過唔裝我又怕如果親戚有急事，會搵唔到人。雖然個個都有手提，但有時都會熄咗佢，我怕成日開住會爆，我個仔仲話手機會有輻射㖭！」<br> 此外，她指自己及丈夫的手提，只打給親戚閒聊幾句，很少用來「㷛電話粥」，故他們揀用電話儲值卡，「上台最平每月都要30幾蚊，我成個月都用唔到200分鐘，梗係用儲值卡，用完再增值就得。」&#13;</p></body></html>