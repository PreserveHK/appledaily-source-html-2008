<html><header><meta charset="utf-8"><title>中環在線：美MBA精英華爾街搵工難 - 李華華</title></header><body><h1>中環在線：美MBA精英華爾街搵工難 - 李華華</h1><p>隨住貝爾斯登同雷曼等大型投資銀行出事，好多喺華爾街打滾多年嘅金融才俊都要執包袱，今年畢業嘅MBA學生，分分鐘會變雙失青年。<br> 路透社仲報道，出年大小企業嘅招聘活動都減少，甚至叫停，預計華爾街會喺呢次經濟衰退中，減少4.5萬個職位，就算繼續有招聘活動，有投資銀行話，請人數目都會比以前少咁半，而且更加揀擇㖭。<br> 即係話，職位有少無多，周街都係MBA，請人就梗係個個揀精英啦，即使帶住MBA銜頭，只要唔夠醒，一樣唔夠人爭。</p><p>細公司趁機吸尖子</p><p>不過事情又唔係去到絕路嘅，報道話，大學尖子生以前有大機構爭住請，家陣機會冇咁多，反而益咗啲細公司，趁機吸納尖子學生。<br> 仲有就係，畢業生人工平啲，所以出路都好過有5至15年經驗嘅前輩囉。</p></body></html>