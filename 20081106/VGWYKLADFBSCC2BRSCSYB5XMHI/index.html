<html><header><meta charset="utf-8"><title>有帽大晒　Let'sHood-Up!</title></header><body><h1>有帽大晒　Let'sHood-Up!</h1><p>天文台話今個周末溫度會降至20℃，終於等到屋企成箱Hoodies（有帽衞衣）出場的時候。由細到大都超鍾意着Hoodies，只要係有頂帽我就鍾意，點解？因為本人非常懶惰，落雨唔鍾意擔遮，亦唔會帶定把遮出街，所以有頂帽就方便得多。同埋凍起嚟嗰時，Hood-up特別暖，Hoodies既Casual又型，嗱嗱聲揀定自己嘅心水喇！ComeOnLadies，Let'sHoodItUp！<br><br>記者：陳諾堯<br>攝影：譚盈傑<br>Model：CosmosYu@Calcarrie's<br>Makeup&amp;Hair：PhoebeCheong</p><p>避全黑：</p><p>一到秋冬就會見到好多着全身黑色嘅人，其實淨色略嫌太寡，上身大可選擇PrintHoodie，成個感覺即刻活潑同年輕咗！<br> <br> EmilyTheStrange黑白色圖案長身Zip-upHoodie$1,050（c）<br> 黑色Ribbon圖案襪褲（Stylist'sOwn）<br> 黑色高踭鞋（Stylist'sOwn）<br> </p><p>撞圖案：</p><p>上身件紫色Hoodie單着太簡單，所以下身可配襯些圖案和顏色比較誇張的衣物，撞埋一齊反而更有新鮮感。<br> <br> Hyoma紫色有耳骷髏頭圖案Zip-upHoodie$839（a）<br> Moussy黑黃色格仔窩釘長褲$850（b）<br> Moussy米黑色馬毛豹紋單釦中靴$2,450（b）&#13;</p><p>CasualContrast：</p><p>沉色唔應該畀年輕人着，後生女應該多嘗試，顏色方面可以着大啲Contrast，只要自己鍾意就得喇！<br> <br> SLY海綠色Message圖案長身Hoodie$650（d）<br> SLY鮮桃紅色SkinnyJeans$950（d）&#13;</p><p>色叠色：</p><p>好多人都鍾意着黑白灰，其實相近色就最易襯，想爆啲Sharp啲，好似我哋咁用深綠襯青綠都得。<br> <br> Moussy深綠色毛巾料PUNK字圖案Zip-upHoodie$690（b）<br> Moussy青綠色Message迷你裙$520（b）<br> 紅色英倫格仔襪褲（Stylist'sOwn）</p><p>橫撞直：</p><p>橫間一向都會着肥人，鬆身Hoodie睇落已經算好，着埋幼直紋間條Leggings或者SkinnyJeans，雙腳就會變得更修長。<br> <br> LoveBoatLB-03紫灰色橫間圖案長身Hoodie$1,199（a）<br> 千鳥紋襪褲（Stylist'sOwn）<br> Moussy米黑色馬毛豹紋單釦中靴$2,450（b）&#13;</p><p>必備：長青Zip-up款
</p><p>當以前仲未有咁多花款嘅Hoodies，市面淨係得衞衣同拉鏈款，呢啲正常款式係人都會有一件。本人衣櫃最多就係A&amp;F淨色款，好在襯咩都得，但係睇落就唔太特別，只可以當CasualWear。今季想有新嘗試，諗住買番件爆啲Pattern嘅Zip-up款，就唔使全身都淨色咁Plain，橫掂RockStyle骷髏頭圖案都有排興，Emily就係我首選。另外，Carry唔到爆花嘅你，有Details位嘅SimpleHoodies可能更啱，好似LGM件流蘇Zip-up咁，襯落都幾好睇！&#13;</p><p>今季變種：長身最易襯
</p><p>今年咁興One-pieceTunic，春夏秋冬都一樣，所以F/W特別多長身Hoodies，淨係行一行銅記差不多間間舖都有長身款，但係要揀件款靚Cutting靚先至係最緊要。香港女仔比較瘦，最啱揀日本牌子如SLY，佢嘅Hoodies款好多，顏色又有一大堆任你襯。如果鍾意多啲圖案嘅話，Emily同Hyoma都係唔錯嘅選擇。長身Hoodies好易襯，鍾意襯窄牛、Leggings、Tights或者Nude腳着都靚，建議下身較肥胖嘅女士們襯Jeans會好睇啲！
</p><p>查詢：</p><p>（a）i.t（25040025）<br> （b）Moussy（28906622）<br> （c）SistyrMoon（25761930）<br> （d）SLY（25061172</p></body></html>