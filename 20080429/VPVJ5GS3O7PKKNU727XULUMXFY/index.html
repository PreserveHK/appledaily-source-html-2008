<html><header><meta charset="utf-8"><title>D級豐唇　做畢彼特的女人</title></header><body><h1>D級豐唇　做畢彼特的女人</h1><p>女人，出名得一想二，乜都話要整，誓要將自己原本冇嘅嘢變有。天生麗質的越來越少，胸細想豐胸，嘴薄嘴細則想豐唇，呢條冇變有嘅Rule已普遍得很。戲都有得睇叫《豐胸秘Cup》，但係原來連豐唇都有一套秘笈要學，等妳唔使嘥錢去打質酸，都可以每天擁有立體突出唇形，變做畢彼特的女人。</p><p>記者：陳諾堯<br> 攝影：楊錦文<br> Model：Ashleigh.A@Calcarrie's<br> MakeUp：KatherineTsang<br> Hair：PhysCheung</p><p>D級效果　暗閃唇山</p><p>就算天生唔係AngelinaJolie或樂基兒都唔使怕，只要學好一套豐唇妝法，妳幾時想有Sexy的「D級」立體厚唇都話咁易。步驟並不多，但要比較細心慢慢上唇妝，包括以遮瑕膏修唇形、以白色Shimmer畫唇山等，半點不偷雞便不難擁有豐唇效果。同時切記貪字得個貧，免得搽出界慘變大口妹！</p><p>Steps
</p><p>1.先用遮瑕膏修改唇形，特別留意遮下唇唇角黑色素沉澱的地方。</p><p>2.然後最好用白色Shimmer的唇筆畫唇山，令唇形突出。</p><p>3.用唇筆在上下唇兩邊的位置畫上唇線，再用唇掃將唇線拉勻全唇，令唇線看落自然而不實。</p><p>4.用唇掃先上唇膏，注意方向要由外面向入拉，將唇膏和唇線Blend在一起。最後用唇掃於上下唇的中間位置上唇彩，令嘴唇突出有光澤。</p><p>B級效果　LipGloss登場</p><p>烈燄紅唇唔係人人都搽得起，事關未必每日見人之前都有咁多時間做齊上列咁仔細的豐唇妝，呢一刻，LipGloss幫到妳！搽LipGloss可以搽紅色之餘，更能使平淡「A級」雙唇更突出立體，稍稍營造「B級」效果，認真一舉兩得。所以小記今次為大家揀嚟初夏最新唇彩，全部都係夏天最Hit的繽紛顏色。</p><p>1BobbiBrownTubeTintSet#BerryGlitter（LimitedEdition）$280/4支（c）<br> <br> 2Lancome「JuicyTubesWorldTourbyChristopherKane」限量珍藏版#NYCCinnamonSoho$160（f）<br> <br> 3LolaLipGloss#Mesmerize$365（唇妝套裝）（h）<br> <br> 4ChanelAqualumiereGloss#73Bonbon$195（d）<br> <br> 5LaneigeSnowCrystalShimmerLipGloss#LR109HotPink$150（g）<br> <br> 6HelenaRubinsteinWantedGloss#40RedStudio$220（e）<br> <br> 7NARSLipGloss#Misbehave$210（i）<br> <br> 8AubeGlossFruitina#EX04BerryPink$160（b）<br> <br> 9AnnaSuiDollyGirlLipGloss#02$165（a）</p><p>極端分子　漸變唇色</p><p>ExtremeColours好難搽，但說到極端特別的唇色卻並不難掌握，仲十分好玩，更可造出與眾不同的漸變唇色。化妝師Katherine教路：「其實五顏六色嘅唇膏好好玩，似另類LipGloss。如果平日出街，可以考慮先搽上唇膏，再加上彩色唇膏上去，因為佢質地好滑，兼有幻彩Feel，所以用嚟做Highlight就最啱，佢嘅貼服反光位可以令雙唇更突出。如果嘴唇本身厚，咁淨係搽唇部的中間位做Highlight就得喇！如想做漸變效果，顏色方面可以用橙加黃或粉紅加紅等。」</p><p>a.AnnaSui21968796<br> <br> b.Aube28663776<br> <br> c.BobbiBrown28318474<br> <br> d.Chanel28824084<br> <br> e.HelenaRubinstein21968271<br> <br> f.Lancome21968321<br> <br> g.Laneige28956008<br> <br> h.Lola28335157<br> <br> i.NARS21183963<br> <br> j.Shuuemura22657582</p></body></html>