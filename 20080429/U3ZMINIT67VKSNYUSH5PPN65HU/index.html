<html><header><meta charset="utf-8"><title>日聯重心：季初+主場例勁　水手碎「葉」冇難度 - 畢傑</title></header><body><h1>日聯重心：季初+主場例勁　水手碎「葉」冇難度 - 畢傑</h1><p>周二日聯唯一一場直播戲碼，可「夫添」出戰的橫濱水手，挾主場超高勝率的氣勢去迎擊聯賽未開齋的千葉市原，1.48倍單W手到拿來，[-1]要埋2.4倍「主勝」又何妨？（球賽編號：星期二14；now633台直播）畢傑</p><p>橫濱水手今季雖未見大事擴軍，僅從巴甲球會高士路借用前鋒洛尼及中場威靈頓盧比斯，以及由日乙水戶蜀葵羅致了中場小椋祥平。不過，季初戰績強是水手特點，聯賽暫排第5位外，近9場主場取得8勝1和，勝率高近9成。<br> 至於兩名巴西新兵洛尼及威靈頓盧比斯演出算是不俗，各自已在聯賽取得一個入球；而陣中主力如山瀨功治、田中隼磨及大島秀夫等持續交出表現，今周球隊又不受球員傷、停困擾，贏波機會相當大。</p><p>千葉市原尚未開齋</p><p>千葉市原一向不擅作客，今季季初竟連主場戰力亦冇埋，至今開季8戰2和6負未嘗一勝，尤其由齊藤大輔及澳洲守將保斯拿為首的防線，更已失掉18球之多，經常中門大開是關鍵。後防不穩，但前線尚有卷誠一郎孭起入球重責，這名日本國腳開季入3球本應不俗，奈何此子因傷今役將未能出戰，果真前又唔掂後又唔掂。<br> 衡量雙方近況及軍情，佔主場之利的橫濱水手點計都贏晒；信數據的波友更可放心，因水手近5次迎戰市原得4勝1和，就連往績都贏埋。因此，1.48倍W其實已不俗，波膽屬意2:0、3:0的「主勝」波膽。</p><p>星期二14</p><p>橫濱水手vs千葉市原　2：0<br> 半全場：主/主<br> 盤口：橫濱水手[-1]<br> 讓球主客和：H主勝</p></body></html>