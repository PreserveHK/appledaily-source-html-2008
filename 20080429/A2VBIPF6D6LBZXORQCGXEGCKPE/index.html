<html><header><meta charset="utf-8"><title>6個月喇（17）：大肚婆去旅行（上）</title></header><body><h1>6個月喇（17）：大肚婆去旅行（上）</h1><p>其實好怕被人叫大肚婆，不過，不得不否認，列入大肚婆後，坐車真是好恨有人會讓座，因為企住真的好累。有一些的大肚婆特權，也真心希望人家會諒解。說到讓座，日本做得最好，因為車廂永遠有優先座，可以奉旨有位坐，於是，生BB前最後一次出動去旅行，地點還是日本。大肚婆去旅行？傳統思想的都勸我三思，畢竟麻煩又驚有危險，我雖然一早就計劃了，但亦再三問醫生，醫生也笑住說：「有得去好去，以後有排冇得去！」出發啦，帶住6個幾月的大肚皮去玩啦！原本，奶奶一再叮囑：「行少啲，唔好太頻撲呀！」我以為自己會聽話，結果，哈哈，早出晚歸，因為買了JRPass，仲驚死蝕底，daytrip新幹線往返東京名古屋shopping，大阪去福井金澤追櫻，還遊了一天廣島等，結果，穿上平底鞋的我行到腳板痛，頂唔順在第4天買了已經好久不穿的波鞋，而且，睇住雙腳一天一天水腫起來……
</p><p>個人資料</p><p>大肚Polei：<br> 結婚年幾，從前唔恨亦唔想生仔。因為怕痛怕煩怕地球好快會末日。突然身邊幾個朋友玩大肚，突然心血來潮好想做媽咪。</p></body></html>