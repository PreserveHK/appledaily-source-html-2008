<html><header><meta charset="utf-8"><title>日系Hi-Fi　砌圖狂熱</title></header><body><h1>日系Hi-Fi　砌圖狂熱</h1><p>繼MP3機、MiniHi-Fi積木熱潮後，日系AV界又有新搞作，就係砌圖Pattern！<br>呢部日本Morisaki出品嘅LJ-701，望落去仲以為係小朋友玩嘅巨型砌圖。但睇真啲，竟然內藏CD唱盤同喇叭，係一部不折不扣嘅MiniHi-Fi。咪以為砌圖設計只係裝飾，喇叭同主機真係可以靠凹凸位扣埋一齊，加上不足3吋的超薄機身設計，掛上牆做唱機＋裝飾都得。筆者就愛死佢個小砌圖遙控，用完扣上機身，唔怕唔見！</p><p>砌圖Pattern玩埋杯墊</p><p>砌圖Pattern真係呢期潮玩！最近連G.O.D都出咗款砌圖型金屬杯墊，一盒四件，兩塊磨砂、兩塊光面，拼埋一齊成個煲都放得落，搞鬼之餘又實用。</p><p>（a）JCShop（31022783）<br> 地址：銅鑼灣時代廣場9樓919號店<br> <br> （b）住好啲G.O.D（28905555）<br> 地址：銅鑼灣禮頓中心霎東街入口</p></body></html>