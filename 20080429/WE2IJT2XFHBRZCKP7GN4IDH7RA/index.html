<html><header><meta charset="utf-8"><title>40歲熟女唔恨嫁<br>李若彤拍拖煲劇做煮婦</title></header><body><h1>40歲熟女唔恨嫁<br>李若彤拍拖煲劇做煮婦</h1><p>久未露面的李若彤，前晚拖着比她大20歲、拍拖10年的商人男友郭應泉出席博愛晚宴。這位90年代的小龍女，透露現時未結婚、未生仔，沒事忙，只安心學煮家常小菜，半退隱生活，一如她所演的姑姑，十分逍遙快活。</p><p>博愛醫院前晚在尖沙嘴舉行就職晚宴，除了社交常客如寇鴻萍、陳道然（蘭子）、清洪和任表演嘉賓的關心妍等外，近年絕迹幕前工作的李若彤，也罕有現身。<br> 李若彤穿上一襲銀灰色連身裙，戴上珍珠頸鏈，雖然已告40歲，但仍然氣質清麗，李若彤蹺實身邊的男友郭應泉，一直甜笑任影。問她消失幕前，可是有其他大計？她說：「冇乜忙，拍劇一向都有人搵，不過要睇角色吸唔吸引，同埋時間就唔就到。」</p><p>冇諗過生仔</p><p>三年前，李若彤穿鬆身衫與男友逛寵物店，被傳大肚懷孕，問她何時會生兒育女，她即摸摸肚皮說：「冇諗過喎！」她謂現時自己沒工作在身，她說：「冇，正常生活囉，多數做自己嘢，冇事忙，家務都好少做，主要學煮餸囉。」炮製鮑參翅肚？她說：「呢啲冇興趣，我鍾意煮家常小菜，有時喺屋企煲吓劇，近期睇《金婚》好好睇。」何時結婚？她說：「冇咁快，到時通知你哋。」
</p><p>情深不離棄</p><p>其實，李若彤與郭應泉的10年忘年戀一直風雨同路，曾任中華發展主席的郭應泉，97年金融風暴後出現財政困難，99年公司更遭入稟清盤，05年又再被追過億元，情深的李若彤卻一直不離不棄。<br> 此外，上屆主席林建康與太太黃寧艷結伴出席，黃寧艷戴上老公送的藍寶石頸鏈，問她是甚麼節日的禮物？她笑說：「佢送畀我嘅禮物都有意思，生日啦、結婚紀念日啦，我哋有太多開心日子，所以平時要慳啲。」<br> 採訪：LawWaiMan<br> 攝影：MatthewLam&#13;</p></body></html>