<html><header><meta charset="utf-8"><title>BlogBlog趣：鬥攻夜 - 蘋果波神</title></header><body><h1>BlogBlog趣：鬥攻夜 - 蘋果波神</h1><p>吓？法比加斯仲係最佳年輕球員<br> 莫廸歷話欣賞拉莫斯，說穿了還是熱刺價高者得<br> 曼聯要半隊停賽，季後審完先算啦<br> 南美自由盃開賭啱晒朝九晚五一族<br> 馬會辦騎師王幾好玩喎</p><p>最新動態</p><p>近期某運動名牌子宣傳NBA季後賽，最新廣告用上「Therecanonlybeone.」這口號。但真正喜歡運動嘅普羅球迷，都知道冠軍只得一個，最重要係所捧球隊踢出風格，那就更能擄獲人心。<br> 打得唔好唔悅目，就算屆屆攞冠軍，也會欠觀眾緣，球迷老闆也可炒領隊魷魚；阿仙奴年年只贏口碑，雲格地位穩如鐵塔、格蘭行近雙料，但冇人相信他下季肯定可以繼續領軍。世上很少有像曼聯般，踢得悅目又成績卓越嘅球隊，所以費Sir比雲格更穩陣，擁全球更多球迷，賺錢更多。<br> 上周約三五知己捱夜出外睇巴曼之戰首回合，可惜C朗射失12碼，之後幾乎悶到瞓着；今次曼聯主場，相信戰況會有不同估計。費Sir從來都以霸氣凌人，同巴塞鬥攻，也肯定比對手瓣數多，不會想到加時甚至互射12碼；一眾好友都不是兩隊擁躉，但兩隊屬性主攻，好友們今夜又心動了……。<br> 這個世界從來都不是唔贏唔得，一山還有一山高，所以我還是享受睇波帶來樂趣。Ilovethisgame.<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>