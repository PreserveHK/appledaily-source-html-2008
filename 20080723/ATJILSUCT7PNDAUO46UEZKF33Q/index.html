<html><header><meta charset="utf-8"><title>梁雅琳落選返加升學</title></header><body><h1>梁雅琳落選返加升學</h1><p>九名落選香港小姐包括文柏姿、倫紫玄、高海寧、梁倩汶、梁雅琳、姚婷芝、謝靜婷、史宛殷和黃潔婷，昨日獲安排到將軍澳電視廣播城試鏡。她們今次試鏡只需作簡單自我介紹，不過，大熱倒灶的梁雅琳決定返加拿大繼續升學，她說：「對娛樂圈興趣唔大，我喺多倫多仲有兩年就畢業，過幾日我會返去。」<br> 高海寧參選前是業餘模特兒，對於入娛樂圈，她說：「我都好迷惘，唔知娛樂圈適唔適合我，所以要同TVB傾，同埋睇佢哋畀乜嘢offer我。」</p><p>姚婷芝盼做主持</p><p>姚婷芝則準備以六種語言來介紹自己，她說：「今日都係錄畀藝員科睇，如果藝員科覺得啱會再見面，我有興趣做主持多啲，其實我大學畢業，都唔一定入呢行。」此外，前晚《東張西望》播映了應屆港姐冠軍張舒雅獲獎後凌晨4時回九龍塘寓所的情況，一班親友準備大堆小食，等候張舒雅回家慶功。<br> 採訪、攝影：楊潔雯</p></body></html>