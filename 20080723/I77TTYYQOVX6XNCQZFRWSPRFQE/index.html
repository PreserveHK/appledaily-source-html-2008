<html><header><meta charset="utf-8"><title>「社會就係咁殘忍」<br>霆鋒歷淫照風暴慘過入獄</title></header><body><h1>「社會就係咁殘忍」<br>霆鋒歷淫照風暴慘過入獄</h1><p>謝霆鋒為電影拍煞科戲，由於戲中角色要保持不開心情緒，故經常回家時自然維持壞心情，幸得太太栢芝從旁開解安慰，霆鋒又承認栢芝淫照風波與自己頂包入獄事件相比，他坦言是家事的經歷影響較深遠。</p><p>謝霆鋒前晚為電影《証人》開工拍煞科戲，他要拍攝在旺角一間的娛樂公司五樓的霓虹招牌上攀爬鏡頭，及一場被掌摑戲，拍攝的演員有霆鋒、張家輝、張靜初及鍾舒漫等。</p><p>大聲喝囝囝</p><p>擔起成頭家的謝霆鋒今次又再搵命博，他接受訪問時說：「我已經打咗22個鐘，工作人員擔心我拍呢場戲體力唔知應唔應付到，所以畀我返屋企休息咗一陣先拍，本來太太唔知我拍乜嘢，後來佢知道拍乜都有叫我小心啲，為咗拍呢個戲我日日要keep住唔開心嘅mood，有時將呢啲情緒帶返屋企，太太有開解安慰我，有時我返到屋企佢哋又瞓咗，不過有時太太會等我門，個仔見到我仲認得我，因為全屋企只有我一個會大聲喝佢，好似今日佢差啲打爛嘢，我咪大聲喝佢。」
</p><p>「阿妹要仆吓」</p><p>霆鋒拍這部戲有不少動作場面，如今他仔細老婆嫩，會否較錫身？霆鋒表示要視乎劇情需要。另外，又講到四哥拍《向世界出發》時，在節目講及霆鋒因頂包入獄，這期間是四哥最心痛的事？霆鋒說：「佢好清楚我每日點過，呢個係我一個經歷，任何事有自己立場，社會對自己眼光點都好，過到忍到就繼續行，時間唔會等埋我，我入行至今能夠自己爬起身，呢啲係我與生俱來本能，好似個妹想入行，我咪用自己嗰套放喺佢身上，我想佢撞鋪勁，人話我殘忍，社會就係咁殘忍，要趁早仆，對與錯都要仆吓，我唔係咒個妹，只係想佢識起番身。」<br> 記者又問他在過往事件中是入獄還是栢芝淫照風波令他經歷較大？霆鋒說：「梗係屋企啦，人判斷人係會有另一個外來因素，人與人之間相處，每日有唔同嘅人，不過同屋企人係過人世。」在他心中始終是家人最重要。<br> 採訪：楊潔雯<br> 攝影：仇志德</p></body></html>