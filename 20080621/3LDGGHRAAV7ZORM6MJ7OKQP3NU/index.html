<html><header><meta charset="utf-8"><title>金賢重做韓版花澤類</title></header><body><h1>金賢重做韓版花澤類</h1><p>繼台灣同日本之後，韓國KBS電視台亦會翻拍劇集《花樣男子》，偶像組合SS501隊長金賢重盛傳會飾演F4嘅花澤類一角。由於SS501將會喺9月推出新碟，所以唱片公司現正為金賢重調整檔期。至於扮演日版花澤類嘅小栗旬，上周一（16號）就被人目擊佢同女友山田優到東京廸士尼樂園拍拖。</p></body></html>