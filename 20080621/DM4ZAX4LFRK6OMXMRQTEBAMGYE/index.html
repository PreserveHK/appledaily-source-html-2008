<html><header><meta charset="utf-8"><title>求驗客手記：意西鬥多黑色6．22？ - 求驗客</title></header><body><h1>求驗客手記：意西鬥多黑色6．22？ - 求驗客</h1><p>6月22日對西、意球迷好難忘，西班牙喺86、96、06三屆大賽，都喺呢一日被比利時、英格蘭同南韓淘汰；而意大利88年歐國盃同日喪師蘇聯，至於上屆歐國盃，意大利雖然2:1挫保加利亞，但因同組嘅丹麥同瑞典炮製2:2假波，球員喊住贏。聽日又到6．22，西班牙同意大利邊個贏都好，輸嘅一方又多個6．22痛苦回憶。</p></body></html>