<html><header><meta charset="utf-8"><title>名人第二代拍拖唞暑<br>超盈挽新歡向舊愛示威</title></header><body><h1>名人第二代拍拖唞暑<br>超盈挽新歡向舊愛示威</h1><p>學校放暑假，一眾富豪第二代也洶湧而出享受假期。前晚在灣仔舉行的海外學生仁濟夜以及香港藝術中心的晚會，名人子女紛紛帶伴侶亮相，賭王女兒何超盈又換畫，身邊蹺實薄唇版張震現身；林建名一對子女，林煒珽與英國拖友攬腰晒恩愛，林孝信與紋身女友就顯得尷尬怕羞。趙世光愛女趙式和於明年3月拉埋天窗，前晚就與未婚夫齊齊亮相撐大家姐趙式明的晚會。<br>採訪：羅慧敏、顏英儀　攝影：陳順禎、黃偉雄</p><p>林家　姊弟攜伴齊見家長</p><p>人稱「大少」的大名娛樂老闆林建名，前晚一家在灣仔支持細女林煒珽，她以海外學生仁濟夜籌委身份上台跳舞，林煒珽與首度曝光的男友Danny攬腰任影，更主動大方向記者介紹：「拍咗半年拖，喺英國識，不過唔同學校，佢好得意，讀書好叻，考試會教我讀書。」她透露男友與她同年，但比她高年級，修讀商科及工程，問她父親怎樣看她拍拖？林煒珽說：「OK啦，爹哋唔係唔准，不過大家要注重讀書。」<br> </p><p>林建名過目：幾靚</p><p>弟弟林孝信也帶了女友亮相，穿黑色tubedress的女友，肩膊更紋有兩顆星星，十分前衞。林建名揚言冇見過兒子的女友，臨走前，林建名即走到仔女旁邊影合照，更開口叫孝信：「叫埋個女仔嚟影啦。」孝信惟有尷尬介紹女友給爸爸認識，林建名之後評價說：「幾靚！」<br> 至於被傳是林建岳兒子林孝賢女友的傅穎（Theresa），前晚一身短裙表演，她指近日因狂迷事件及出書出碟壓力太大，至常有幻覺，她說：「成日肚屙、喉嚨發炎、發噩夢，噚晚夢見到隻好大嘅曱甴，之前行傢俬舖，好似有嘢突然跌落嚟咁，嚇到我即刻避開。」問她狂迷事件有否找林孝賢幫手？她說：「唔知佢知唔知，我哋唔多聯絡，可能上次影咗之後，佢都俾人嚇親。」<br> 此外，林建岳與謝玲玲所生的兩個女兒林恬兒、林心兒，則結伴到灣仔藝術中心出席晚會，二人以背心裙上陣，盡展青春活力，標致可人。</p><p>何家　賭王千金換畫頻密</p><p>賭王何鴻燊與四姨太梁安琪所生的長女何超盈（Sabrina）回港打暑期工，前晚也有出席仁濟Ball，她早前被拍得一拖五在澳門看英超球隊車路士作賽，與一名貌似李準基的男伴格外親密。<br> 前晚超盈身邊又換人，由有幾份似張震的男子陪伴入場，她進場時含羞答答地蹺實薄唇版張震，問到是否其男友？她則未有回答。至於翻版李準基也換上另一位女伴到場，不過發現鏡頭後卻顯得十分避忌。超盈前晚11時許接載男伴與女性友人到銅鑼灣時代廣場後，便自行返回淺水灣寓所。</p><p>曾傳斷背情</p><p>其實，年初被賭王父親何鴻燊指「麻麻哋靚」的何超盈，雖然只得18歲，但感情生活相當多元化，04年曾在個人網誌與同性好友Jessie公然以「老公老婆」相稱，其後超盈被送往英國讀書；07年4月超盈回港度假，即拖實金毛新男友Thomas出席保良局董事聯歡晚會，數月後因性格不合分開，年底又傳出與男歌手王友良密密交往。</p><p>趙家　待嫁新娘明艷照人</p><p>趙世光長女趙式明前晚是香港藝術中心Ball的籌款主席，她一身火紅低胸裙亮相，一對孖生妹妹趙式和、趙式平都拖埋另一半亮相支持。</p><p>李依琳繼續性感</p><p>趙式和訂於明年3月1日，與拍拖近一年的製衣業世家男友結婚，她前晚一身紅衣，明艷照人，由於式和信奉天主教，婚禮會在教堂舉行，夜晚則在洲際酒店擺酒。<br> 另一邊廂，趙式明堂妹、趙世曾女兒趙式芝則與李依琳結伴出席仁濟Ball，李依琳指早前電話性騷擾她的狂徒，仍然密密來電，她說：「仲有打畀我，佢用唔同電話號碼，我mark低晒唔聽，有成5個唔同冧巴」不過，她謂不會因為此事而戒性感。</p><p>女兒家　真空淑女台上熱舞</p><p>前晚海外學生仁濟夜晚會，青春少艾的名人淑女都盛裝捧場及籌款，寇鴻萍女兒唐貝詩（Lydia）與緋聞男友孔樂勤、仁濟前總理梁家駒女兒梁慧妍、梁慧華等都有上台表演，載歌載舞。</p><p>唐貝詩科科攞A</p><p>唐貝詩在台下穿Versace中空黑裙，她承認真空上陣並說：「我有貼乳貼、雙面膠紙同貼紙，好安全。表演綵排咗好多晚，以前喺學校試過跳，但未試過喺咁多人面前跳，都有啲緊張。」她開心透露考試成績全部A，月底會同家人去泰國玩兼放假。<br> 同場陳柏霖女友MandyLieu性感谷胸，她回憶以往讀書，常出席交友派對，她說：「有人追，啲人送啲朱古力、心心糖，學生冇咁多錢，都係送呢啲，不過好懷念呢個時候。」</p></body></html>