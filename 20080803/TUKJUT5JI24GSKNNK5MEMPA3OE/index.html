<html><header><meta charset="utf-8"><title>中環在線：楊國強捐錢搞教育基金 - 李華華</title></header><body><h1>中環在線：楊國強捐錢搞教育基金 - 李華華</h1><p>碧桂園（2007）創辦人兼主席楊國強上個月以個人名義捐出500萬人仔畀廣東一間中學，筆錢嘅用途係要嚟發展教育。<br> 據內地中國網報道，筆錢係捐畀廣東羅定市瀧水中學，用嚟興建綜合教學樓同埋成立教育基金，預計幢綜合教學樓會喺出年10月建校80周年落成。楊主席仲畀錢設教育基金獎勵有貢獻嘅老師同攞到好成績嘅學生。<br> 今次楊國強咁熱心，唔通係受咗六叔邵逸夫感染？你知六叔不嬲熱心捐助內地教育，咁多年嚟捐款以億計，家陣楊國強希望透過收購邵氏（080）股權，入主電視廣播（511），但到家吓單刁都仲未傾掂，唔知今次楊國強熱心捐助內地教育發展，會唔會幫到佢打動六叔嘅心呢呵。</p></body></html>