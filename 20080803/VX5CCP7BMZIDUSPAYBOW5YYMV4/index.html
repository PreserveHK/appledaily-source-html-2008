<html><header><meta charset="utf-8"><title>魚缸暴炒族：東航吼位炒一轉 - 方星俠</title></header><body><h1>魚缸暴炒族：東航吼位炒一轉 - 方星俠</h1><p>北京奧運會仲有幾日就正式開幕，星俠和不少老友月內都會抽空到北京欣賞比賽；不過亦有老友坦言因手上股票被綁，賬面唔見一大橛，唔知幾時可收復失地，搞到無晒心機，所以原本諗住上京感受一下奧運會熱鬧氣氛，但家陣計劃有變，索性留在家中睇直播好過。</p><p>傳與新航續前緣</p><p>由於奧運會適逢業績期，本月散戶應該會幾忙。東航（670）與新航去年簽訂的框架合作協議，將於京奧開幕翌日屆滿，但理論上可延期，換言之雙方重訂協議的機會仍大。由於東航現時負債率處高水平，故引入新航以改善集團財務狀況，可謂集團重要策略之一，料新一輪商討短期將召開。<br> 東航受惠油價回落，走勢略見轉強，上周五升1.5%，報2.63元，穩企10日線水平，伺機重上3元，現價可吼，短炒以跌破20日線止蝕，若失守2.17元，中長線亦先沽出。</p></body></html>