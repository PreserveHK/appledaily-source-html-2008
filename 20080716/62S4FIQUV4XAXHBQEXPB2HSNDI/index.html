<html><header><meta charset="utf-8"><title>裴勇俊踩入Game界</title></header><body><h1>裴勇俊踩入Game界</h1><p>韓國男星裴勇俊向來百足咁多爪，又好有生意頭腦，由佢擔任大股東嘅公司近日決定踩入OnlineGame界，以俊哥為造型嘅熊公仔做主角，開發一個訓練腦力嘅遊戲。雖然遊戲名仲未決定，但佢哋希望出年可以推出市面，仲準備進軍韓、中、港、台等亞洲市場喎！</p></body></html>