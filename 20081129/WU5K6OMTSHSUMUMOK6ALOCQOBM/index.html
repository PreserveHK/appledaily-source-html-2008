<html><header><meta charset="utf-8"><title>李彩華內地登台遭摸髀</title></header><body><h1>李彩華內地登台遭摸髀</h1><p>何超儀、李彩華及梁靖琪等前晚出席銅鑼灣adidas店舖重開派對，陳奕迅與太太徐濠縈前後腳到場。其間李彩華自爆日前到深圳登台做騷時被客人輕薄，她說：「我嗰日唱唱吓歌時，俾兩個客人衝上台左右攬住我，搞到我唱唔到歌，跟住個老闆又突然走上台同我合照，老闆娘又上去同我合唱，我預咗喺內地做騷時唔可以着得太性感，因為我吸收過以往經驗，試過一次着裙俾人摸大髀，所以之後着褲。」
</p><p>超儀吞咪肚痛</p><p>超儀就透露今次還為adidas設計波鞋款式，設計方面頗為大膽新穎，問超儀可有甚麼大膽經歷時，她說：「試過唱歌唱得太high吞咪，結果第日肚痛，因為嗰支係公眾咪，有成10個人用過。」<br> 採訪：胡比<br> 攝影：陳順禎</p></body></html>