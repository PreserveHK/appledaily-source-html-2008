<html><header><meta charset="utf-8"><title>特稿︰冠軍形勢亂中有序 - 艾迪文</title></header><body><h1>特稿︰冠軍形勢亂中有序 - 艾迪文</h1><p>鹿角現以兩分力壓名古屋鯨魚，宿命論者擔心該隊會否重演去季紅鑽「臨尾香」，將聯賽冠軍拱手讓出的慘痛經歷。惟一看賽程，便知擔心有點多餘。</p><p>鹿角暗湧屬假象</p><p>上季紅鑽至最後一輪前仍居榜首，卻大意失荊州、作客不敵篤定降班的FC橫濱0:1；鹿角「冷手執個熱煎堆」，重奪失落多年的日聯桂冠。鹿角今季賽程似乎在行紅鑽舊路，尾輪遇上篤定降班的札幌岡薩多；不過，札幌岡薩多今季16場主場戰績為1勝4和11負，鹿角季初更曾主勝該隊4:0，鹿角形勢壓一，僅有暗湧而已。<br> 次席鯨魚失分機會更大。鯨魚尾輪出戰大分三神，今季雙方實力往績皆旗鼓相當，即使三神屆時或無爭標機會，相信仍會當上「攔路虎」。至於其餘爭標分子，川崎前鋒第34周出征東京綠茵；後者正為擺脫降班漩渦而努力，加上前鋒今季首戰在主場僅和綠茵1:1，取勝有難度。<br> FC東京尾輪作客千葉市原，今季對碰也是1:1和波，危險！浦和紅鑽於主場硬撼橫濱水手，兩者本月中剛賽和2:2，難言穩勝。故此，只要鹿角今戰磐田山葉無意外，衞冕機會甚大也！<br> 艾廸文</p></body></html>