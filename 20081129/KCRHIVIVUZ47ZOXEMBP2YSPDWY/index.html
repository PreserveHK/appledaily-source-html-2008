<html><header><meta charset="utf-8"><title>趙世曾貪新鮮拖艷女</title></header><body><h1>趙世曾貪新鮮拖艷女</h1><p>名模周汶錡（Kathy）、裴蓓、趙世曾及寇鴻萍等，前晚到四季酒店出席手錶活動，負責部份工作的趙式芝安排穿低V性感晚裝凸顯驕人上圍的北京模特兒蔣欣妍陪同父親趙世曾入場，他表示女友Wendy不在港。</p><p>堅拒結婚</p><p>問到可會考慮和女友拉埋天窗？趙世曾即說：「冇可能，一世開心冇結婚，結婚冇晒自由，我要日日新鮮冇人管。」趙世曾直言近日較清閒並笑言：「得閒多啲時間，我就要XXX。」問他是否指「sex」？趙世曾叫記者自己思考，他又透露Wendy仍不習慣香港生活，故常返內地，會否影響感情？趙世曾說：「少見感情仲好，間唔中開心吓仲好。」<br> 另外，有傳寇鴻萍女兒唐貝詩和毛玉萍大仔拍拖，寇鴻萍說：「唔覺喎，要問個女先知。」談到對親家，寇鴻萍表示女大女世界，未必到家長話事，若果女兒要求都會答應，寇鴻萍不忘大讚毛玉萍大仔後生可畏。<br> 採訪、攝影：顏英儀&#13;</p></body></html>