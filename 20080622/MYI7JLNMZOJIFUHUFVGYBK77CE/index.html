<html><header><meta charset="utf-8"><title>網友say：股市四字真言</title></header><body><h1>網友say：股市四字真言</h1><p>上星期四晚，中央突然加成品油價，刺激大陸油股上周五造好之餘，仲帶動埋內地股市。當然港股亦有受惠，可惜只係一個上晝咁多，下晝就跌凸。散戶俾個市玩殘，網友syip1i喺《香港討論區》話：「用4個字形容今日個市──圍骰通殺。」就係咁，其他網友大鬥文采，用4個字各抒情懷。<br> <br> daniel86：「峯迴路轉」──正路兼中point。<br> graham32：「周而復始」──似說教。<br> maylc2：「天有不測之風雲」──用咗7個字，犯規。<br> alexbenhk：「持熊過夜」──積極面對現實環境。<br> hatason111：「彌留狀態」──咁各位要做定心理準備，節哀順變咯！<br> pukxuy：「遍地屍骸」──見證散戶唔識趁高位跳船逃生。<br> thomastiger：「大戶屈機」──家陣最潮形容詞。<br> 講咗咁多，相信最有哲理係yuenwah呢一句，「及早離去，放得太遲。」</p></body></html>