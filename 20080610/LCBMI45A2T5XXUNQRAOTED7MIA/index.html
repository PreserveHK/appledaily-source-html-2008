<html><header><meta charset="utf-8"><title>馮仁昭四圍超：<br>馮小剛5600萬重現大地震　星爺、華仔、葛優催淚演出 - 馮仁昭</title></header><body><h1>馮仁昭四圍超：<br>馮小剛5600萬重現大地震　星爺、華仔、葛優催淚演出 - 馮仁昭</h1><p>馮小剛喺四川大地震發生後，積極參與演藝界嘅賑災活動，從而啓發佢開拍一部以唐山大地震到四川大地震嘅感人電影，主角人選已經傾緊周星馳、成龍、劉德華、葛優、陳道明同張國立等紅星演出。</p><p>真人真事</p><p>馮小剛希望藉此喚起全球對地震災民嘅關愛，因為災後重建需要幾年時間，馮導演希望呢份關愛可以持續落去。<br> 由於喺唐山大地震同5.12嘅四川大地震出現咗好多感人嘅真人真事，馮導演會將呢啲古仔集合起來串成一部動人影片，預計明年3月開拍，製作成本約5,000萬人民幣（約5,600多萬港元），部戲會由中影、唐山市政府同華誼兄弟合作投資。<br> 日前馮仁昭打電話畀馮小剛，佢話：「確實是在籌備這部電影，不過我要先忙完手頭上的電影才會開拍，預計明年吧！演員還在聯絡中，由於未簽合約，所以暫時不好說。」</p></body></html>