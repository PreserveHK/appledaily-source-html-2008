<html><header><meta charset="utf-8"><title>8個月喇（23）：<br>開刀定順產？</title></header><body><h1>8個月喇（23）：<br>開刀定順產？</h1><p>踏入33周，BB體重4磅多，只算中等B，令我有一點擔心，雖然醫生說這個體重至出世應該有6磅幾，完全可以接受，可能聽過太多朋友的BB出世時是8磅大B，所以我覺得我的小BB會不會輕了一點呢。醫生沒好氣的說：「呢個磅數易生啲呀！」「吓，但老公叫我開刀！」「開刀？有疤喎，你自己生啦，開咩刀啫！」「我怕痛二、三十個鐘之後先話要開，我咪好蝕！」「哈哈，放心啦，我點會畀你痛二、三十個鐘呢，最多咪……十幾個……哈哈！」「唔係嘛?!」「講笑啫，冇咁耐嘅，唔使驚！」很多朋友說私家醫生大都贊成開刀，但我這位醫生卻不然，他總會以中肯的態度向你解釋兩者分別，叫我不必這麼快下決定，本來一心一意想開刀的我，在他鼓勵下，有點猶豫了，到底開刀定順產呢，唉，好煩惱！先苦後甜或先甜後苦，似乎，前者好一點？不理了，還有一個多月，順其自然吧！</p><p>個人資料</p><p>大肚Polei：<br> 結婚年幾，從前唔恨亦唔想生仔。因為怕痛怕煩怕地球好快會末日。突然身邊幾個朋友玩大肚，突然心血來潮好想做媽咪。</p></body></html>