<html><header><meta charset="utf-8"><title>專家對話：買熊證做對冲</title></header><body><h1>專家對話：買熊證做對冲</h1><p>噚日港股出現恐慌性拋售，散戶擔心恒指會跌穿21000點，專家認為散戶們不必過份擔心，可以先行減磅或者買入熊證以作對冲，如果仍然持有正股亦不需太擔心，等外圍市場波動冷靜下來之後，市況會開始尋低。<br> <br> 楊：主持楊慧玲　沈：英皇證券研究部主管沈振盈<br> <br> 楊：聽到好多散戶都已經叫苦連天，怕個市唔知跌到幾時。<br> 沈：呢下咁急跌落嚟，外圍又未配合到，可以減一減磅，或者入啲熊證去對冲。<br> 楊：內地股市急跌，跌近中央政策救市關口3000點，唔知會唔會有大力度嘅反彈呢？<br> 沈：3000點已經係公認嘅「政治底位」，我睇好後市，第二季係最好機會畀股市做番好，如果呢個環境之下都做唔好，去到第三、四季有關數據又做得壞嘅話，到時真係唔知個底會去到邊喇。</p><p>搶先貼股：財險三星期到7蚊</p><p>關公：忍唔住手入咗隻中國財險（2328），佢跌得仲低過三月份低位，抵買喇。我目標係兩三個月去到7蚊。<br> 沈：買保險股最緊要睇內地股市，內地A股要見低，保險股先有機會升得快。目標價7蚊合理，我比較樂觀，應該兩三個星期會到價。</p><p>電盈唔怕炒</p><p>陳小姐：我想炒電訊盈科（008）。<br> 沈：電盈好易炒，4.8蚊樓下買入，5.2蚊走貨，咁就已經有10%升幅，一年起碼有5至6轉炒，你賺硬佢。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>