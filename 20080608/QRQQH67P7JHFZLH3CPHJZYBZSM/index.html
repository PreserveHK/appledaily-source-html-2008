<html><header><meta charset="utf-8"><title>時戴令（２）：露髀中間派</title></header><body><h1>時戴令（２）：露髀中間派</h1><p>時裝係一種信仰。正如較保守的，覺得「打出個patpat」會唔自在，你就點都唔會去試着。家陣有好多短褲已經露了半條大髀，還嫌未夠性感？講番句公道說話，買長少少，自己又可以玩摺腳style。始終，唔太長唔太短，中間派永遠也是多數派。<br><br>記者：梁俊鵬、曾玉瑩<br>攝影：陳盛臣（model）、伍慶泉（產品）<br>makeup&amp;hair：PhyllisKwok<br>model：NajlaA@ModelManagement</p><p>特別飾/色</p><p>要搵短褲唔係難事，但係可唔可以唔好咁悶？行過好多間舖，居然搵到唔少「孖生姊妹」，擺明唔同牌子但個款一模一樣！人同褲有時也一樣，靚唔靚唔係最關鍵，個性獨特更易令人留有印象。搵條特別一點的短褲，起碼撞到朋友，都會問句：「條褲新買㗎？」<br> <br> 白色tee$390<br> <br> 星星淡綠色背心$390<br> <br> 黑色泡泡短褲$490<br> <br> AllfromTheDarings（t）</p><p>少少飾</p><p>吊飾、拉鏈、珠片、加belt，一條短褲所以吸引人，大髀之外，小飾物也有功勞！</p><p>Colorme！</p><p>夏天colorpants不可缺少，簡單撞tee就夠。</p><p>長青之選!</p><p>較長身的短褲變化較大，唔使怕件衫太長會好似無着褲周街走。所以選擇長青襟着的短褲，小記認為的理想長度應該是到大腿一半就最好，有些短褲配有索帶可以自己慢慢調校。<br> <br> TheDarings喱士裝飾黑色top$490及桃紅色belt$190（t）<br> <br> LuckyBrandJeans卡其色短褲（未定價）（l）</p><p>短牛</p><p>牛記幾時都係casuallook最佳配搭，仲係人氣長青之選。</p><p>格仔</p><p>格仔褲=睡褲係世俗人的理解，襯得好睇就叫「脫俗」，今時今日各品牌出的格仔pattern一點都不老套，放心。</p></body></html>