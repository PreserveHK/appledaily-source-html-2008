<html><header><meta charset="utf-8"><title>Game界賑災最後召集</title></header><body><h1>Game界賑災最後召集</h1><p>四川地震之後，各界都站出來盡一分力，務求能協助災區同胞重過正常生活。而一向被認為玩得最叻嘅遊戲界，亦推出賑災行動，為期兩天「香港遊戲界賑災大行動」將於今天結束，首次有超過50間遊戲公司參與，包括SCEH、NamcoBandai、Capcom、EA、Konami、Ubisoft及網遊等。不過正如以往亞洲遊戲展一樣，有SONY就無微軟（微軟亦有舉辦賑災活動），相信大家都唔會介意，都係做善事啫！</p><p>現場試玩新Game</p><p>講到遊戲展現場自然唔少得試玩，活動中有首度曝光拳皇'98UM完全版《TheKingOfFighters'98UltimateMatch》及《DragonBallZBurstlimit》首度公開試玩，而即將推出大作PS3《MetalGearSolid4》，其1:1主角模型亦會展出。大會更預備咗2,000個福袋義賣，每個$50/$100，內有不同遊戲精品，當中更可能抽到$350的遊戲碟！此外，更有最新遊戲碟由原價$399減至$100起發售。至於網上遊戲虛擬寶物亦有得賣，首度發售「勁舞團」暗黑王子/黑色兔仔套裝10套、從未在跑Online遊戲內出現及公開發售「鼠面具系列」等，要買就要快手！現場更有Cosplay同明星撐場，今日就會有IloveUBoyz、at17、楊千嬅、鍾舒漫及李逸朗現身呼籲。</p><p>香港遊戲界賑災大行動</p><p>時間：中午12時至晚上7時<br> 地點：尖沙嘴海港城海運大廈二階SportX多功能運動場</p></body></html>