<html><header><meta charset="utf-8"><title>關仁隱事：阿有哥片場撩交嗌 - 關仁</title></header><body><h1>關仁隱事：阿有哥片場撩交嗌 - 關仁</h1><p>靚仔巨星「阿有哥」，雖然已經離開咗古裝三國大片劇組一段時間，但佢返到寶島後，依然好唔開心，不斷同經理人公司投訴，話導演「大隻廣」好強權，完全唔肯聽人講，同佢完全係溝通唔到，阿有哥反而大讚長毛導演隨和易相處。阿有哥私下同經理人公司講，以後都唔會再拍大隻廣嘅戲。其實阿有哥都唔淨係話人哋唔好，佢喺現場完全唔聽導演話，成日同導演拗氣，「電眼影帝」成日喺現場見佢兩個喺度嘈，真係闊佬懶理，等佢哋嘈完再算。所以關仁覺得講到做人，都係電眼影帝夠老煉。<br> Textby關仁</p></body></html>