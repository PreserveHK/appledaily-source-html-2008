<html><header><meta charset="utf-8"><title>出爐張太密密接Job<br>蔡少芬晒玉臂𢱑銀騰騰震</title></header><body><h1>出爐張太密密接Job<br>蔡少芬晒玉臂𢱑銀騰騰震</h1><p>【廣州直擊】蔡少芬（Ada）日前剛榮升張太，但婚後並不是第一時間造人，反而是密密接工作。昨日蔡少芬到廣州剪綵，在寒冷天氣下仍穿上背心裙示人，對於各界好友關心的生育問題，蔡少芬說：「我哋係年輕人，大把時間，好清楚自己計劃，知道點做喇！」</p><p>蔡少芬婚後即馬不停蹄接工作，昨日到廣州正佳廣場為瑞士英納格錶剪綵，活動原定三時開始，但因塞車Ada遲了一個小時才抵達現場。</p><p>暫無意造人</p><p>升格為張太的蔡少芬並未因此而吝嗇自己的身材，在寒風之下仍然穿上背心示人，不過現場見伊人冷到騰騰震，她說：「呢度真係好凍，又落雨，呢套衫一早就揀咗，我覺得咁樣襯好型，所以最後都決定咁樣着。」<br> 提到婚後不停有朋友及fans關心Ada和丈夫張晉的生育計劃，她說：「屋企冇人催我哋，我哋好自由，大家係年輕人，我哋大把時間，同老公已經有晒默契，好清楚計劃知道點樣做，𠵱家都係以工作為主。」<br> 蔡少芬每次談到老公張晉總是甜絲絲、笑嘻嘻，問到她覺得婚後生活有甚麼不同，她說：「冇乜嘢分別，不過就日日有狗仔隊跟，都已經公開咗希望大家畀自由我哋。」對於有報道指蔡少芬將在重慶補擺喜酒，她說：「其實我都冇講過，結婚上嘅儀式已經完咗，𠵱家只係投入工作。」<br> 採訪、攝影：丁寧</p></body></html>