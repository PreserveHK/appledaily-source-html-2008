<html><header><meta charset="utf-8"><title>關仁隱事：唱片業巨頭鬥派錢攞威 - 關仁</title></header><body><h1>關仁隱事：唱片業巨頭鬥派錢攞威 - 關仁</h1><p>三色台早排約咗幾間唱片公司老闆同高層食飯，某娛樂唱片公司高層「花灑」係咁擦住三色台「紫霞大師」，搞到CMA老闆同宇宙公司老闆睇唔順眼，所以兩位老闆就同紫霞講，不如捐錢抽獎搞熱鬧啲，兩位老闆率先話各搵5萬出嚟，CMA老闆即時寸花灑：「你點呀！睇你都話唔到事，等我打畀你老闆認捐啦！」CMA老闆打完畀花灑老闆，然後就同花灑講：「你老闆捐5萬呀！」搞到花灑好冇癮！後來宇宙老闆又同西亞高層講：「咁你老闆又捐幾多？」仲急不及待打畀西亞老闆「肥嘟嘟」，肥嘟嘟一口就話捐10萬，由於佢太疏爽，又搞到CMA老闆覺得俾人落面，仲嬲爆爆走咗！<br> Textby關仁</p></body></html>