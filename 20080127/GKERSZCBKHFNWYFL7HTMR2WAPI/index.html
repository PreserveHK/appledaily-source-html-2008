<html><header><meta charset="utf-8"><title>關仁隱事：𦧲脷羊胃俾阿傘狂抦 - 關仁</title></header><body><h1>關仁隱事：𦧲脷羊胃俾阿傘狂抦 - 關仁</h1><p>公仔箱姐仔「羊胃」嚟咗香港咁多年，因為懶散，唔積極學好廣東話，所以到𠵱家講嘢都仲係唔鹹唔淡。最近佢喺新劇《惡死家姑》裏面，擔一個幾重戲嘅角色，為咗遮掩佢講嘢唔正嘅毛病，羊胃講對白時特別細聲。關仁聽聞佢拍呢部劇時，有幾位演員同佢做手戲，因為聽唔清楚佢講乜而接唔到對白，佢哋唔係以為佢講完對白，就係以為佢仲未講晒，總之搞到對手接唔到對白而NG頻頻。
</p><p>遇奄尖對手</p><p>關仁聽講話試過有一次「阿傘」同佢做對手戲，因為聽唔清楚羊胃講乜嘢而扯火，仲當眾兜口兜面鬧佢：「你講乜呀！唔該你練好啲廣東話先啦！」羊胃遇着工作態度嚴謹嘅阿傘，真係冇運行。<br> Textby關仁</p></body></html>