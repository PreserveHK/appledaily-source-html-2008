<html><header><meta charset="utf-8"><title>宮崎葵點睛谷新片</title></header><body><h1>宮崎葵點睛谷新片</h1><p>日本女星宮崎葵同組合V6成員岡田准一合演嘅新片《向著陰天盛放》噚日上映，一班演員拉大隊到東京一間戲院造勢，十分熱鬧。阿葵更即場為巨型嘅黃色達摩公仔點睛，祈求新片票房勁收。另外，喺套戲入面扮演三流偶像女歌手嘅平山綾，會以角色名義推出細碟。</p></body></html>