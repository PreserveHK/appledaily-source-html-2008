<html><header><meta charset="utf-8"><title>隔牆有耳：港台出現逃亡潮 - 李八方</title></header><body><h1>隔牆有耳：港台出現逃亡潮 - 李八方</h1><p>近期負面新聞纏身嘅港台，仲要俾煲呔踩多腳，話要延遲公開決定佢哋生死嘅《公共廣播服務檢討諮詢文件》，搞到一班撐港台人士噚日忍無可忍，喺旺角開壇狂鬧煲呔，炮轟政府想陰亁港台。有與會者話，自從特首喺立法會答問大會度宣佈，將會延遲公佈份檢討諮詢文件之後，已經即時大大打擊唔少港台員工嘅士氣，有部門更出現逃亡潮。<br> 據講，喺眾多逃亡人士中，最慘嘅要算係一名喺港台做咗9年半嘅資深員工，因為佢連做多半年就攞到嘅退休福利都費事要，今個月就同港台解約。<br> 政府出盡毒招陰亁港台，難怪港台工會主席麥麗貞噚日話，唔想港台就咁玩完嘅人士一定要撐落去。</p></body></html>