<html><header><meta charset="utf-8"><title>燈光樂隊舞蹈員鬥蝦碌<br>學友𤷪𤺧「做到100場都會錯」</title></header><body><h1>燈光樂隊舞蹈員鬥蝦碌<br>學友𤷪𤺧「做到100場都會錯」</h1><p>張學友前晚在西九龍中天地舉行演唱會，由於天雨關係，不少器材及放煙花的火藥均被雨淋濕，影響演出，溝通更出現混亂情況，如因流程調動而奏錯音樂、舞蹈員未能趕及出場等，均令學友十分𤷪𤺧，更在台上為出錯向觀眾道歉。</p><p>張學友前晚在西九龍中天地舉行第100場「學友光年世界巡迴演唱會」，雖然前日天氣惡劣，但開騷不久已停雨，直至臨完場學友唱《朋友》時始再下起雨來，總算天公造美。不過，由於開騷前落雨，部份用來放煙花的火藥被淋濕，未能做到如期效果，甚至因技術上出現問題導致錯漏百出。</p><p>台上電線短路</p><p>前日下午因為天雨關係，製作單位只能綵排學友唱歌部份，未能加上燈光音響作配合，原本學友打算在台上獻唱《餓狼傳說》，但因台上有一排燈電線短路，製作單位有感學友表演時燈光配合不到預期效果，遂把流程調動，換上《非常夏日》一曲，豈料樂隊卻奏錯《今晚要盡情》，但舞蹈員又趕不及換衫出場跳舞，學友遂走向音樂總監杜自持方向說：「知唔知改歌？點解仲唔上嚟玩嘢？」由於舞蹈員在流程調動後來不及換衫，結果至學友唱到一半時才能出場。</p><p>兩度忘記歌詞</p><p>學友其後又說：「今晚節目有調動，因天雨關係，我要老老實實講，大型演出我做咗幾百場，一百歲唔死都有新聞聽，突然轉咗歌連我都唔知，因為個場好新，成個下午淨係排到我唱歌，其他音響及技術排唔晒，所以出現問題，但我保證唔會唱少，今日係100場特別版，做到100場都會有錯，千祈唔好好似我細個時咁儍，樣樣嘢都話唔錯得，小小嘢都嬲三個禮拜。希望大家明白我哋處境同體諒，我哋會盡快修好，重現最完美一面畀大家。」<br> 其時台下觀眾大叫學友除衫，但學友表示早前病倒，只是食和睡覺，因而出現小肚腩，所以盡可能也不會除衫。學友表示去年在美國做騷時父親離世，整整一年自己對他十分掛念，故特將前晚演唱會獻給亡父，說罷全場掌聲雷動。之後學友又獻歌給他太太羅美薇和兩個女兒，但唱到《搖搖》一曲時，竟兩度忘記歌詞。&#13;</p><p>延誤賣紀念品</p><p>演唱會照合約規定於晚上10時半結束，對於個唱出現混亂，製作單位負責人陳淑芬說：「學友係有啲唔開心，有啲𤷪𤺧，但佢都唱晒嗰34首歌，係唱唔到《餓狼傳說》啫。」另外，前來捧場的陳奕迅就大讚新場地很有氣氛，令他睇到情緒高漲。<br> 此外，大會本打算擺賣演唱會紀念品，但因塞車運送不及而延至個唱尾聲時發售；同時，由於場地僅得一個出口，縱使大會安排觀眾分批離場，原本5分鐘路程，結果要半小時才能離開，引起部份觀眾鼓譟。<br> 採訪：馬建華　攝影：仇志德&#13;</p></body></html>