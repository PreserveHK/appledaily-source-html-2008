<html><header><meta charset="utf-8"><title>林峯失魂送機尾<br>湯盈盈闖大馬　安仔頂巴護駕</title></header><body><h1>林峯失魂送機尾<br>湯盈盈闖大馬　安仔頂巴護駕</h1><p>林峯昨日與無綫一班小生花旦出發到大馬出席頒獎禮，豈料到機場後才發現忘記帶護照，幾經辛苦聯絡到家中女傭拿護照趕到機場，竟又發現拿錯過期護照，氣得林峯大發牢騷。而早前遭人掌摑的湯盈盈，獲郭晉安和黃宗澤（Bosco）自動請纓護花，安仔甚至揚言幫盈盈「頂巴」。</p><p>林峯、湯盈盈、郭羨妮、黎姿、黃宗澤、佘詩曼和郭晉安等，昨早7時許啓程往馬來西亞出席晚上舉行的「Astro華麗台電視劇大獎2007」頒獎禮，湯盈盈到場雖未見有特別保安措施，但獲眾藝人問好。<br> 黃宗澤與郭晉安齊謂當護花使者，盈盈感激地說：「好開心，佢哋咁照顧我，Bosco話會做肌肉男保護我，今次件事收到好多朋友電話關心，譚校長（譚詠麟）都同我講演藝人協會都會幫手睇我有乜需要。」她稱周刊將她對朋友的goodbyekiss寫成濕吻太誇張，但她不會因一些報道而改變對朋友的態度。</p><p>歐倩怡預產期4月</p><p>黃宗澤覺得大馬fans熱情但不會有危險，不過當有需要時仍會挺身而出，擔當護花使者，他說：「我會喺安全同正義情況下保護班女仔，我咁大份壓都壓死人啦！」郭晉安更大拍心口說：「唔使驚，有我喺到，我會叫嗰個人打我，幫佢頂巴，咁都算保護啦！」<br> 郭晉安的太太歐倩怡預產期在4月，他說：「已經知道係仔，仲有3個月BB就出世，𠵱家我一返到屋企，就對住老婆個肚同BB講嘢，我哋已經買齊孕婦生產用品，仲執定個袋，生嗰時孭住個袋就可以行。」</p><p>烏龍帶過期護照</p><p>至於林峯到達機場後，才發現忘記帶護照，急忙致電家中女傭，但撥了多次電話也沒人接聽。林峯幾經辛苦終於聯絡上女傭，並叫她飛車趕入機場，航班飛行時間為早上8時55分，女傭終在停止辦理登機手續前的一分鐘及時趕到，令急如鍋上螞蟻的林峯鬆一口氣，但卻發現拿來的是過期護照，氣得林峯說：「打十幾次又唔聽電話，放喺櫃桶底都搵到，反而新嗰本又搵唔到，𠵱家要改遲一班機走返屋企再攞，唔係點呀？」<br> 林峯最終要改乘12點40分的航機離境，原定下午與鄭嘉穎一齊出席的簽名會或受影響，林峯說：「我都唔知點，等公司安排，今次真係燒鬚。」<br> 採訪：魯萍<br> 攝影：陳偉權</p></body></html>