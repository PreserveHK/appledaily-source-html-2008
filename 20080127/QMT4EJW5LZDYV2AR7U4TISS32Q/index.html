<html><header><meta charset="utf-8"><title>松山研一瘋魔女校生</title></header><body><h1>松山研一瘋魔女校生</h1><p>《死亡筆記》外傳《L之終章．最後的23天》即將上映，男主角松山研一近日頻撲宣傳。將喺下周六嚟香港嘅松山，前日以神秘嘉賓身份現身東京一間女校舉行嘅講座，令課室內30名嘅女子高中生為之瘋狂。松山同女學生逐一握手又簽名，有女學生更開心到語無倫次咁大叫：「開心到好似大咗肚呀！」搞到松山一臉尷尬。</p></body></html>