<html><header><meta charset="utf-8"><title>鄭一宇向貧民送炭</title></header><body><h1>鄭一宇向貧民送炭</h1><p>韓國新晉男星鄭一宇雖然今年3月先入讀韓國漢陽大學藝術系，但佢噚日已經以漢陽大學生身份做義工，為首爾貧困人士送上煤炭，等佢哋可以喺寒冬取暖。<br> 首爾噚日天氣只得零度左右，不過鄭一宇搬運起煤炭時，依舊使出招牌燦爛笑容，令其他義工做得特別起勁。佢仲話：「今日真係個好愉快嘅周末。」fans聽到後都好應該動身離開被竇，為社會做啲有意義嘅活動。</p></body></html>