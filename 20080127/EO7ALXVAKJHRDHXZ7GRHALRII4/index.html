<html><header><meta charset="utf-8"><title>嚴選大尾廂MPV　運桔過好年</title></header><body><h1>嚴選大尾廂MPV　運桔過好年</h1><p>就到農曆新年，好多人趁呢個時候去花市買番盆桔返屋企應節，取其「運大吉返屋企」好意頭，而最適合搬桔嘅首選MPV，又或後排可以完全放平嘅車款。今日我哋就嚴選咗多部超筍二手盆畀大家，仲計埋大約尾廂可以放到幾多盆桔嘅數目，等你約莫知道心水靚車有幾大空間容量，揀起嚟都易啲。<br><br>記者：鄭達基　<br>攝影：譚盈傑、鄭達基<br>模特兒：Ceci、Nika<br>鳴謝：佳記花園（27927440）</p><p>車細櫳大估佢唔到<br></p><p>好多人都覺得搬桔運桃花一定要搵部Size夠大嘅MPV，話咁先載得多喎！但我又唔係咁諗，好似SuzukiEvery660咁，佢雖然幾乎係K-Car尺碼，但高度就同部大貨Van差唔多，加埋可以收摺放平變成平地台嘅後排座椅、左右雙趟門同特大尾門，搬桔上車話都無咁易。另外，如果將佢前座椅背放平，就連桃花都擺得落。至於佢嘅機械配搭，就係658c.c.直3引擎，而馬力亦只有49匹，但波箱則係5前速手波，要開快些少都唔係好難啫！</p><p>07年製造、首次登記/658c.c./手波/行車里數約3,535公里<br> <br> 當年新車價：約$109,900　　<br> 二手價：$85,000<br> <br> ＊備註：雙趟門、可收摺後排座椅、鋼鑄胎軨、低地台設計。</p><p>實用車款逐架捉
</p><p>要搵部載得人多，又可以幫你搬多幾棵桔返屋企嘅車，大可以諗吓大型MPV，載到7至8個人之外，摺起中後排仲可以放多幾棵桔㖭！</p><p>車頂擺桃花<br></p><p>呢部99年ToyotaTownace除可將後排左右獨立摺起，增加尾廂空間外，車頂仲有埋行李架，用嚟運桃花就真係Fit晒！<br> <br> 擺桔指數：約12至14盆</p><p>99年製造、首次登記/1,998c.c./自動波/行車里數約65,539公里<br> <br> 當年新車價：約$216,900	<br> 二手價：$68,000<br> <br> ＊備註：天窗、合金胎軨、後座冷氣。</p><p>無B柱點擺都得<br></p><p>搬桔最怕尾廂唔夠位，又怕門框阻頭阻勢，呢部無B柱嘅ISIS就唔同，就算尾門入唔到，都可以喺側邊入嘛！<br> <br> 擺桔指數：約9至10盆</p><p>05年製造、未出牌/1,998c.c./自動波/行車里數約21,157公里<br> <br> 當年新車價：約$210,000	<br> 二手價：$148,000（上會價）<br> <br> 備註：原廠包圍、前後泊車鏡頭、電趟門。</p><p>座椅可全部放平<br></p><p>揀部7人車嚟搬桔，最重要都係啲座椅可以放平，Lafesta就可將中後兩排座椅放平，即刻可以輕鬆咁將啲桔放晒入去。<br> <br> 擺桔指數：約12至13盆</p><p>05年製造、首次登記/1,997c.c./自動波/行車里數約34,181公里<br> <br> 當年新車價：約$189,800	<br> ＊二手價：$149,000<br> <br> 備註：左邊電趟門、恒溫冷氣、玻璃天幕。</p><p>2.0引擎慳油<br></p><p>呢部05年Stepwgn以齊料吸引買家，搭載8個人之餘，中排仲可完全摺起，配合雙趟門方便擺放行李，搬桔一流。<br> <br> 擺桔指數：約12至14盆</p><p>05年製造、未出牌/＊1,998c.c./自動波/行車里數約15,219公里<br> <br> 當年新車價：約$239,880	<br> 二手價：$148,000（上會價）<br> <br> 備註：皮椅、雙趟門、恒溫冷氣。</p><p>花心人揀大路款
</p><p>如果你係花心搬桔人，換車仲密過換衫嘅話，咁就不如揀啲受歡迎嘅大路款式MPV；佢哋除咗一樣講實用之外，就算之後想賣走佢換車都易好多！</p><p>罕有綠色盆
</p><p>01年製造、首次登記/1,998c.c./自動波/＊綠色車身/行車里數約55,786公里<br> <br> 當年新車價：約$198,450	<br> 二手價：$118,000<br> <br> 擺桔指數：約10至12盆</p><p>咪數超低</p><p>06年製造、未出牌/2,354c.c./自動波/＊行車里數約1,515公里	<br> <br> 當年新車價：約$295,800<br> 二手價：$198,000（上會價）<br> <br> 擺桔指數：約10至14盆</p><p>難得全原裝
</p><p>＊01年製造、首次登記/1,998c.c./自動波/行車里數約37,591公里<br> <br> 當年新車價：約$199,800<br> 二手價：$88,000（上會價）<br> <br> 擺桔指數：約10至12盆</p><p>斯文包圍
</p><p>02年製造、首次登記/2,994c.c./自動波/行車里數約38,180公里<br> <br> 當年新車價：約$400,000<br> ＊二手價：$168,000<br> <br> 擺桔指數：約11至13盆</p><p>煞食天幕
</p><p>06年製造、07年首次登記/＊2,230c.c./自動波/行車里數約20,148公里<br> <br> 當年新車價：約$299,900<br> 二手價：$199,900<br> <br> 擺桔指數：約7至9盆</p><p>雙天窗吸引
</p><p>07年製造、首次登記/2,230c.c./自動波/＊行車里數約9,000公里<br> <br> 當年新車價：約$198,888<br> 二手價：$185,000<br> <br> 擺桔指數：約7至9盆</p><p>專家貼士：咪貪車身細</p><p>大昌行易手車經理LawrenceYeung，教路話揀架啱自己嘅MPV，最緊要睇後排座椅係咪真係可以坐到人，「無錯，好多MPV都話自己可以載7名或8名乘客，其實呢類車並非真係預你載咁多人，尤其嗰啲中型MPV，最後排空間唔夠、座墊較薄，坐喺上面完全唔舒服。若你需要經常載咁多人嘅話，不妨考慮NissanPresage，或HondaStepwgn呢類Size比較大嘅MPV。」<br> 另外，唔只要留意車身高度，會否高過屋企停車場嘅限制之外，仲要睇吓中後排座椅收摺之後係咪可以完全放平，如果係嘅話，搬起上嚟會方便啲！</p><p>托桔訣竅：搬桔要遠離自己</p><p>好多人搬桔嗰陣都會兩隻手攬住個花盆，跟住再將佢當係自己愛人咁攬到實一實，原來咁係錯㗎！據佳記花園負責人佳哥所講，話咁搬法除咗會令自己好辛苦之外，仲會令到盆桔未返到屋企就已經跌晒落嚟；故此，佢就教大家以下正確搬桔步驟，咁咪可以令到自己又輕鬆，盆桔又繼續係靚靚咁囉！</p><p>包紮有法：必須包實上車</p><p>佳哥又提醒大家，話要將桔搬上車的話，最好先將佢用膠紙紮好，可避免行車時令桔受損掉下之外，上方更應留有缺口俾棵桔唞唞氣，咁樣就可以令到佢返到自己屋企都仲可以好靚咁話。</p><p>註1：＊為有關放盆賣點。<br> 註2：尾廂可運載多少盆桔嘅數量，係以高約813mm同闊約407mm嘅桔嚟評估。</p><p>查詢</p><p>a）香島汽車	（23320091）<br> b）大昌行易手車	（22621118）<br> c）偉昌汽車	（23628628）<br> d）法國汽車	（31181828）<br> e）永昇汽車	（31137309）<br> f）環宇汽車	（24119511）</p></body></html>