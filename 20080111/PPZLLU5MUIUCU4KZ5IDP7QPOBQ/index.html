<html><header><meta charset="utf-8"><title>打機睇片　開行Turbo加速</title></header><body><h1>打機睇片　開行Turbo加速</h1><p>買Notebook當然係想最勁最快就最好，不過強勁效能表現，通常都會換來電量不足嘅情況，好令人矛盾。最近MSI推出GX600就照顧到用家這個心態，內置TurboDriveEngine，只要接駁住電源，就能於毋須重新啓動電腦的情況下，將處理器效能加速20%，用落更係爽快。為配合這個世界首創功能，機身更貼滿火燄圖紋，幾有型有款！<br><br>記者：許福合<br>攝影：伍慶泉<br>Model：Mandy</p><p>CPU加速20%</p><p>相信唔少電腦發燒友都會知道超頻玩法，目的當然係提高電腦表現，不過往往會有一定風險。而這部GX600內置TurboDriveEngine，提高電腦性能就安全得多，而且快慢全由用家掌握，可隨時改變，毋須重新啓動電腦或硬件上改動，簡單直接，唯一限制就係須要接駁電源。要加速時操作亦非常簡單，只要按下於鍵盤右上方嘅Turbo按鍵，就可以即時提高CPU及系統運作速度，可有約20%效能增長，使用各種軟件工作或娛樂，都會用得更為爽快，效能相信可超過同級Desktop！當改回電池操作時，Turbo鍵原來亦有另一個用途，按下就會進入電力節能模式，效能表現雖然會比正常稍減，不過就可以延長15%使用時間，用家可按需要選擇。</p><p>特設打機專鍵</p><p>GX600除了機身上火燄圖紋吸引人注目外，用家亦會留意到鍵盤與一般Notebook唔同，右邊會有埋獨立數字鍵，用家使用鍵盤時，就有如操作Desktop一樣，對於經常要輸入大量數字的用家，呢個數字鍵盤實在非常好用。而鍵盤左邊原來亦有特別之處，留意W、A、S、D都用顏色標示出來，這四個鍵係玩電腦遊戲最常用同最基本按鍵，這個特別設計可以方便用家瞬間找到按鍵操作，快人半拍就可以分高下！見到連鍵盤都有遊戲設計，可以估到顯示卡唔會差得去邊，GX600會採用最新NVIDIAGeforce8600MGT，3D畫面效果會有高水準，而且最勁係內置512MB顯示記憶體，畫面自然更為暢順。</p><p>HDMI輸出睇高清</p><p>時興講高清，GX600亦唔執輸，畫面除咗可以於15.4吋屏幕欣賞外，亦可經HDMI影音介面將畫面輸出到LCDTV，享受更大畫面工作、打機及娛樂。而對於戲迷來講，GX600內置埋Blu-ray光碟機就更好用，可以欣賞到高清級電影，而且配合MSI本身vivid影像強化技術，GX600所顯示的畫面會更為有層次感，細節也更豐富，欣賞電影畫面時會覺得立體感強烈，若可配合經HDMI介面輸出至高清電視，效果會更為理想。GX600其他功能包括有130萬像素鏡頭，除咗可以拍照，主要都係用作視像通訊之用，另外無線網絡會支援802.11N及藍芽，通訊或上網都無障礙。</p><p>Profile</p><p>處理器：IntelCore2DuoT7500<br> 記憶體：2GBDDR2667MHz<br> 硬碟：250GB<br> 顯示：NVIDIAGeforce8600MGT/512MBVRAM<br> 光碟機：Blu-ray<br> 網絡：802.11N/藍芽<br> 屏幕：15.4吋TFT<br> 操作系統：WindowsVistaHomePremium<br> 體積：358×259×27-32mm<br> 重量：2.8kg<br> 查詢：SCHOT（25906808）&#13;</p></body></html>