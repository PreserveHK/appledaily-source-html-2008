<html><header><meta charset="utf-8"><title>ShoppingNews：三八折搬走按摩椅</title></header><body><h1>ShoppingNews：三八折搬走按摩椅</h1><p>唔知從何時開始，父母親節總係鍾意送按摩椅，𠵱家朋友們連新年都要買張按摩椅，話身體唔舒服就周身唔聚財，唔聚財即冇運行，所以有張按摩椅錫住自己好緊要。吓？咁都得？不過錫自己錫屋企其實唔使搵藉口嘅，睇吓邊度有物超所值嘅正貨好過喇。北角翡翠家居廣場嘅Focus，遲啲會搬去銅鑼灣，搬前例牌有清貨大減價，由即日至1月14日，貨品最低減至三八折，幾千蚊就有一張按摩椅，真係值得走去趁吓。<br><br>記者：劉昱蘭</p><p>「湯囗魔石」按摩椅，腳底有熱療功能，仲有LCD液晶體遙控器，7色背光選擇。<br> <br> 原價$24,998<br> 展銷品半價$12,499起<br> 新貨八折$19,998</p><p>休閒按摩椅最抵，折完後七千蚊有找，備有28個氣囊喺臀部及足部做氣壓按摩。</p><p>Focus（63028228）<br> 地址︰北角英皇道145號民眾大廈1樓<br> 時間︰11:00am-8:00pm</p></body></html>