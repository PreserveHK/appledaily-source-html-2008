<html><header><meta charset="utf-8"><title>Paul斥家強「佢梗話自己啱」</title></header><body><h1>Paul斥家強「佢梗話自己啱」</h1><p>黃貫中（Paul）與黃家強兄弟反目，家強日前狂數阿Paul四宗罪，阿Paul昨日在西九綵排音樂會時說：「佢梗係話佢啱㗎啦！」家強指阿Paul為幫狗搵老婆而缺席他的婚禮，阿Paul否認道：「冇呢件事，我去北京係一早約咗華納開會，冇得改，幫狗搵老婆係去哈爾濱，係另一件事，傳媒只係將兩件事一齊炒埋嚟寫。」</p><p>「唔關女人事」</p><p>屢傳朱茵不滿家強向傳媒洩露她與阿Paul外遊消息，阿Paul說：「我從來冇講係佢，唔關女人事。」談到叫環球只跟他簽約一事，他又說：「最好問環球，我咁多年好保護兩個人感情，85年已經有人搵我單飛，自己冇諗，因為我鍾意同Beyond去玩。我問心無愧，唔想兩個大男人隔空互講。」阿Paul指曾找葉世榮和家強一起傾談，但家強不肯出現，他也沒法。<br> 採訪、攝影：魯萍</p></body></html>