<html><header><meta charset="utf-8"><title>PhilippeStarck　人頭凳</title></header><body><h1>PhilippeStarck　人頭凳</h1><p>法國著名設計師PhilippeStarck最近殺入香港，你喺半島酒店Felix餐廳見慣見熟嗰張凳，分分鐘可以搬返屋企喇。PhilippeStarck旗下品牌xODesign系列，新開showroom喺金鐘插旗，盡騷經典作品。只要親身見過大師嘅設計，以第一身體驗佢幽默、簡約嘅風格，都會深深愛上其作品。<br><br>記者︰劉昱蘭　<br>攝影︰伍慶泉　<br>Model︰Ice（PureModels）</p><p>愛唐樓夠中式</p><p>要人人都識，點可以唔入大中華呢個龐大市場。法國名設計師PhilppeStarck，份人好flexible，唔介意為客人tailor-made，好似上海Volar、Lan等夜店，都有要求Starck設計家品。最近大師嚟香港金鐘開店，居然唔開地舖要上樓，因為愛唐樓夠Chinese，有中西合璧的意思，而整間店都無分zone搞裝修，就好似一個openarea咁。現時，大師共有38件作品，香港嘅700呎showroom暫時擺咗約28件，但遲些會陸續返貨。<br> </p><p>要全世界人識自己
</p><p>Starck嘅雄心壯志，係每家每戶都有自己嘅產品，除枱凳外，牙刷、榨汁機、眼鏡都有設計，平至一、兩千，貴至十幾萬都有，銳意在最短時間內俾多啲人認識自己，實行以平價攻入平民屋。另外，佢亦target酒店客，人流多自然紅得快啦。</p><p>設計總統套房響朵
</p><p>PhilippeStarck出生於設計家族，爸爸係設計師，細細個就鋸嘢剪嘢，拼拼合合當玩具玩到大，長大後順理成章做設計師和建築師。響朵之作係在1976年，當佢為巴黎夜店搞設計時，竟然被法國總統叫咗去佈置套房，咁你話有乜理由唔一炮而紅？</p><p>高檔產品入酒店</p><p>Showroom內28件作品分高檔和簡約兩個系列，高檔貨中，04年出產嘅Bonze都算係最grand。人頭像的陶瓷凳，印上眼、眉、口、鼻，可當擺設、凳或小茶几用都得，以紀念15、16世紀嘅一個統治者Lorenzode'Mebici。另一作品Royalton，設計成水母形狀的吧凳，名字本是紐約一間酒店名，本身係為此酒店而設計，作品重點係凳腳嘅4個倒鈎和上粗下窄的凳腳。</p><p>簡約路線　易入屋</p><p>除咗貴價作品之外，要入平民屋價格當然要親民，所以Starck仲有一批主要以膠製成嘅簡約DesignerChairs，其中更可突顯佢幽默好玩嘅一面。</p><p>的骰版至愛</p><p>只要係Starck鍾愛作品，都會出一個mini版，想平可以要細唔要大，就更多人afford得起，分享佢嘅個人至愛。</p><p>未到港作品</p><p>賀生日</p><p>今個月18號係Starck的59歲生日，所以今個月大送折頭，只要買滿$5,000，可獲九折優惠。</p><p>StarckxO（25286660）<br> 地址︰金鐘皇后大道東27號1樓A室</p></body></html>