<html><header><meta charset="utf-8"><title>林峯怕是非寧願唔攞男歌星獎</title></header><body><h1>林峯怕是非寧願唔攞男歌星獎</h1><p>今年屬新人歌手的林峯被列入勁歌受歡迎男歌星候選名單內，還在五強之列，早揚言缺席頒獎禮的劉德華連候選都不入，前晚林峯在將軍澳電視廣播城接受訪問，他聞言不停感謝歌迷、同事及投他票的人，像已得獎一樣開心。</p><p>候選已開心</p><p>林峯說：「自己都嚇一跳，有份候選已經好開心。」問他若得獎又如何？他反應極大的說：「唔會！」問是否已知內定結果？他說：「冇內定，我寄望新人獎啫，一世人只攞一次嘛。」談到他也入圍亞太區最受歡迎男歌星，林峯說：「我電視劇多人識嘛，拍劇後轉做歌手，比其他新人多人識囉。但如果攞獎會有微言，有人話唔係實至名歸，我情願唔攞。」林峯謂未做歌手前聞說樂壇競爭大，做歌手後反而不覺得，他說：「大家只努力表現自己，打成一片，我好感激其他歌手。」</p></body></html>