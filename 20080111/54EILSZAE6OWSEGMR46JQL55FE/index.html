<html><header><meta charset="utf-8"><title>馮仁昭四圍超：馮德倫戴黑超蒲老蘭 - 馮仁昭</title></header><body><h1>馮仁昭四圍超：馮德倫戴黑超蒲老蘭 - 馮仁昭</h1><p>馮德倫（Steven）自從宣佈同莫文蔚甩拖後，間中都會被拍到同朋友夜蒲，前晚10點45分左右，Steven同一男一女去咗蘭桂坊一間咖啡室飲嘢傾偈，三個人傾到眉飛色舞好開心，Steven着到一身黑色同頭戴cap帽，睇嚟想低調啲唔想人認得，但佢又偏偏夜麻麻都戴黑超，想人唔知你係明星都唔得啦！</p></body></html>