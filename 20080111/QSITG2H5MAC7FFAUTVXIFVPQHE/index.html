<html><header><meta charset="utf-8"><title>三哥開舖攬老婆咀Toby<br>華仔視朱麗倩如天使</title></header><body><h1>三哥開舖攬老婆咀Toby<br>華仔視朱麗倩如天使</h1><p>劉德華昨日出席老友苗僑偉的眼鏡店開張，被在場記者追問女友兼「管家婆」朱麗倩捧他演唱會一事，華仔指每個來看其演唱會的都是天使。至於主人家苗僑偉就左右逢源，有太太戚美珍與緋聞女友梁靖琪（Toby）伴左右。</p><p>苗僑偉（三哥）投資的眼鏡店護家美視昨日在九龍灣MegaBox開張，苗僑偉一家到場招呼嘉賓，前來撐場的圈中人除包括劉德華、黃日華和湯鎮業三虎外，還有曾和三哥傳緋聞的梁靖琪和父母、緋聞情侶胡杏兒和黃宗澤、滕麗名和郭政鴻，眾人都大方影合照。</p><p>對「管家婆」冇意見</p><p>劉德華日前演唱會尾場，其女友兼「管家婆」朱麗倩被雜誌拍到前去捧場，華仔昨日頻頻叫：「唔好問啦！」最後他說：「我都有睇到封面嘅，內容就唔知啦，總之個個嚟睇我演唱會嘅都係天使。」問他對「管家婆」之名有何意見，他說：「冇諗。」談到三哥的眼鏡舖，華仔說：「佢好有生意頭腦，賺好多錢，我都想咁有生意頭腦，但一同人合作就唔得。今次我純粹以朋友身份嚟，邊有錢畀我啫，純粹係友情。」
</p><p>五虎獨欠梁朝偉</p><p>三哥笑言本來只投資過百萬，但因為要請三虎到場，即時變為過千萬，並承諾三虎可以一世任取眼鏡。一如過往，五虎中的梁朝偉沒有出現，問到可有請梁朝偉，三哥即說：「又講呢啲呀？唔好講啦，總之一班兄弟都好支持。」<br> 三哥又指舖頭由以前藝視的員工打理，太太戚美珍會幫忙打點行政工作，三哥自02年將藝視眼鏡賣盤給澳洲集團後，今次是首次在港開眼鏡舖，他說：「因為應承咗四年內唔會喺香港開零售店，不過加拿大同內地已經總共有14間舖。」昨日見其緋聞女友Toby跟三哥公然擁抱及錫面，太太在旁也毫不在乎。對於有傳戚美珍會復出，三哥表示沒作考慮。<br> 採訪：胡比<br> 攝影：陳順禎</p></body></html>