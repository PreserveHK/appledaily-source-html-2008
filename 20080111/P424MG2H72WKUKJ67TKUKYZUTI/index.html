<html><header><meta charset="utf-8"><title>馮仁昭四圍超：李連杰重遊故地哄動 - 馮仁昭</title></header><body><h1>馮仁昭四圍超：李連杰重遊故地哄動 - 馮仁昭</h1><p>港台《傑出華人系列》喺嚟緊嘅星期日將會訪問李連杰，由武術、電影、宗教同個人經歷等角度去睇佢嘅人生哲學，仲會播映佢小時候（圖中）代表國家擔任武術大使嘅相。李連杰又重踏當年攞武術冠軍嘅比賽場地緬懷一番，拍攝當日，佢嘅出現令全場哄動，人人爭住搵佢影相簽名，甚至連比賽中嘅運動員一時間都難以集中精神！</p></body></html>