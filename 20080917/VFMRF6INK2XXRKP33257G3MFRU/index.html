<html><header><meta charset="utf-8"><title>SONYα900首玩全篇幅Body防震</title></header><body><h1>SONYα900首玩全篇幅Body防震</h1><p>各大相機製造商一致瞄準D-SLR市場，紛紛出機應戰，SONYalpha就最新推出研發兩年多的武器A900，號稱有兩個史上第一，包括最高2,460萬有效像素，仲係史上首部有光學防震的全篇幅單反，再睇埋淨機身定價$22,990，看來SONY決心打場硬仗！<br><br>記者：吳允冲<br>攝影：陳細權<br>Model：Szeji@StageModels</p><p>智能預覽　防震勁</p><p>A900像素冠絕所有現時135格式D-SLR，2,460萬像35mm全篇幅ExmorCMOS，最大解像度達至6,048×4,032，可以一秒內連續拍攝五張，仲內置SteadyShotINSIDE光學防震系統，以移動感光元件的方式抵銷震動，就算喺船上拋嚟拋去，影出嚟都係一樣咁定。<br> A900選用3吋TFTLCD，芒上影像就係最終相片之效果，唔使左度右度，加上SONY研發的全新智能預覽模式，只要先調校景深，在芒上就能夠睇到模擬影像，可以慢慢調校曝光、白平衡等設定先影相，唔使係Photoshop上執餐死。&#13;</p><p>Profile<br> 感光元件：2,460萬像素CMOS<br> 屏幕：3"<br> 記憶卡：CF/MSDuo<br> 電源：專用鋰電池<br> 體積：156×117×82mm<br> 重量：895g<br> 查詢：SONY（23452966）</p></body></html>