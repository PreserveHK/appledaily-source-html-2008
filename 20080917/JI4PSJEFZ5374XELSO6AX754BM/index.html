<html><header><meta charset="utf-8"><title>馮仁昭四圍超：泳兒讚阿嬌做義工 - 馮仁昭</title></header><body><h1>馮仁昭四圍超：泳兒讚阿嬌做義工 - 馮仁昭</h1><p>泳兒（右二）日前去咗東莞為一場籃球賽擔任開球禮嘉賓，講起早前鍾欣桐（阿嬌）去四川做義工，泳兒話原本佢都想去，但咁啱有其他工作，所以無緣參與，佢仲話：「阿嬌真係好好，佢出發前擔心我唔夠衫去活動，專登幫我預備好晒，佢先起行到四川。今次阿嬌做義工係佢發自內心去做，希望盡自己能力做少少事，聽佢講可以幫到人都覺得好開心。」</p></body></html>