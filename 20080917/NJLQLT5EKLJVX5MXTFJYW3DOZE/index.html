<html><header><meta charset="utf-8"><title>1080p芒×BD　終極AV移動Notebook</title></header><body><h1>1080p芒×BD　終極AV移動Notebook</h1><p>出Trip試新機、睇產品發佈試得多，今次HP以香港為亞太區產品發佈中心招呼各地傳媒，都算少見；不過重點係睇得見、就有得賣，最新IT產品因此唔使得個恨字！首選最強係HDXPremium，絕對係HP家用型最頂AV筆記簿型電腦，18.4"巨芒玩1080p，再配個Blu-ray光碟機及TripleBassSubwoofer音效，有如移動級影院，夠嘆啩！<br><br>記者：許福合<br>攝影：陳盛臣</p><p>18.4"頂級芒</p><p>HDXPremium硬件配置，完全係AV機王級Notebook；初睇機身，有一層反光閃亮金屬表層，加上一系列具藝術感壓紋，外觀絕對唔失禮。不過HDX最搶鏡都仲係顯示屏，HDXPremium兩個型號均設有巨芒，分別係18.4及16吋，屬於HP全高清UltraBrightViewInfinity顯示屏，解像度達1080p，一向以色彩細密及清晰度高見稱，而且可視角度達140度，相對於一般90度，更為適合影碟播放之用。</p><p>睇BD燒DVD</p><p>光碟機兼容Blu-ray播放及DVD燒錄，對於影音發燒友，簡直有如移動影院，可於18.4吋屏幕欣賞到最佳畫質影碟，而且更備有DolbyHomeTheater及內置TripleBassSub-woofer音效，毋須接駁外置音響系統，音質都有一定水準！當想輕鬆吓，打機時又可享受nVIDIAG9600MGT所顯示出細膩畫面。另外，仲可以利用視像鏡頭、咪高峯進行視像聊天，有聲有畫，當然比煲電話粥有趣得多。</p><p>Profile<br> 處理器：IntelCentrino2P8400<br> 記憶體：4GB<br> 硬碟：500GB<br> 光碟機：LightScribeBlu-ray及SuperMulti<br> 屏幕：18.4/16吋<br> 顯示：nIDIAG9600MGT（512MB）<br> 體積：436.1×286×33.8mm<br> 重量：4kg</p><p>同場加映<br>Notebook<br>輕巧版HDMI靚畫</p><p>dv3500用上13.3吋屏幕，1.87kg走輕盈路線，不過仍具備有HDMI介面，可作高清畫面輸出。</p><p>黑海壓紋玩潮殼</p><p>機面採用黑面配灰色壓紋，屏幕大小為14.1吋，具備指紋辨識功能。</p><p>Desktop<br>1,000GB超級BDDesktop</p><p>以Desktop定位來講，HDX900硬件配備相當誇張，處理器採用四核心IntelCore2Quad，合共有1,000GB硬碟容量，光碟機用可讀取Blu-ray的SuperMulti，再配一張nVIDIAGeForce9600顯示卡，無論係作為影院或遊戲平台，都屬頂級之選。</p><p>22"手控電腦
</p><p>TouchSmartPC直接採用22吋輕觸式屏幕，毋須倚靠滑鼠，用家可以直接於屏幕上點擊、甚至拖拉檔案、視窗。</p><p>Printer<br>Wi-Fi無線打印</p><p>C6380有掃描、打印及影印多合一功能。Wi-Fi採用802.11g，只要接上網絡，毋須駁線就可以供網內多部電腦同時使用。</p><p>高速無腦自印</p><p>C5380同樣係多合一打印機，設有一個2.4吋彩色屏幕，可不經電腦打印，支援高速打印，黑白文件每分鐘高達31頁，而彩色亦可有30頁。</p></body></html>