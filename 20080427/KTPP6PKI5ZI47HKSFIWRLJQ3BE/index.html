<html><header><meta charset="utf-8"><title>文詠珊未敢水着鬥靚</title></header><body><h1>文詠珊未敢水着鬥靚</h1><p>當紅𡃁模JaniceMan（文詠珊）昨日與徐淑敏（Suki）於紅磡出席「朱古力甜蜜母親節活動」，兩人換上大會安排的朱古力裙，並齊聲表示身上有朱古力香，Suki表示向來愛吃朱古力，但會點到即止，Janice則謂家中必定放有朱古力。由於兩人同是模特兒出身，問Janice可有想過效法Suki參選港姐，她說：「冇，我未敢着泳衣喺台上，每個人對着泳衣尺度唔同，等我長大啲可能接受得到。」</p><p>滿意自己身形</p><p>Janice坦言十分滿意自己的身形，問到可有需要改善地方時，她說：「身體係媽咪畀嘅，所以一定要接受，去改變就唔係自己喇。」雖然Janice在母親節開工，但她會預備大禮物，她說：「我平時會將所有錢交畀媽咪管，佢會幫我投資，但就未有投資買樓，等我再儲多啲錢先會置業。」採訪、攝影：王崇穎</p></body></html>