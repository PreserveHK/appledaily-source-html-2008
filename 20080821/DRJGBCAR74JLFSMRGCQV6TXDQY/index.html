<html><header><meta charset="utf-8"><title>茱廸東京神社許願</title></header><body><h1>茱廸東京神社許願</h1><p>荷李活女星茱廸科士打（JodieFoster）前日喺日本東京出席電影《魔島傳奇》（Nim'sIsland）嘅首映禮。電影公司喺現場設置一個小型神社，茱廸入鄉隨俗，將一個硬幣放入木箱內，雙手合十誠心祈求新片票房大收。另外，茱廸嘅舊愛CydneyBernard都有同行，幫手照顧茱廸嘅兩個囝囝，令人懷疑佢哋有可能靜靜復合。</p></body></html>