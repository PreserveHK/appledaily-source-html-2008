<html><header><meta charset="utf-8"><title>鍾嘉欣生BB　林峯梗有份</title></header><body><h1>鍾嘉欣生BB　林峯梗有份</h1><p>去年《溏心風暴》氣勢如虹，無綫原班人馬再拍《溏心風暴之家好月圓》，有份參演的鍾嘉欣也乘勢推出大碟，她形容處女大碟的面世猶如BB出世般萬分期待，又笑說會將這個新生BB送給林峯。</p><p>鍾嘉欣前日推出唱片《一人晚餐二人世界》，前晚黃昏她到中環HMV巡舖，現場約有10多位fans舉牌支持打氣，本來fans特來買碟撐場，不過因現場有記者採訪，fans不欲上鏡而不買唱片，鍾嘉欣只好自己買碟。<br> 鍾嘉欣表示為取其好意頭，即使自己掏腰包也不介意，她說：「我已經準備買100張碟送畀家人、朋友、同事，因為今次有兩款封面，我只係送一款畀大家，另一款封面就叫佢哋自己買，我自己都未正式聽晒成張碟，好心急聽呀，好期待呢個BB出世。」<br> 鍾嘉欣又指有很多朋友均以手機短訊表示會買碟支持她，問她可會送給緋聞男友林峯？她笑笑口說：「唔知喎，佢應該有買嘅，你哋（記者）自己問佢啦！總之係好朋友都會送嘅。」她表示公司稱首批定單已達一萬張的金唱片數字。</p><p>胸壓男演員</p><p>此外，鍾嘉欣昨日聯同陳錦鴻及惠英紅等以古裝扮相在奧海城宣傳劇集《搜神傳》，鍾嘉欣玩遊戲時，一度忘形「胸壓」在男演員杜港的背脊上。陳錦鴻就表示正進行造人計劃，他笑說：「我𠵱家努力緊，想生多一、兩個。」<br> 採訪、攝影：馬建華、何慧斯</p></body></html>