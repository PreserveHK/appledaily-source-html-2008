<html><header><meta charset="utf-8"><title>高纖菜清垃圾　無豬腩</title></header><body><h1>高纖菜清垃圾　無豬腩</h1><p>好多身材好Fit的女孩子都嚷着要減肥，其實好多只係有個肚腩仔，手腳都好瘦。要減肚腩，除了多做Sit-up，食療都有幫助，好可能是腸臟積存廢物、宿便，令到肚腩凸起，所以Angel今日介紹的收肚腩餐，以高纖多蔬菜為主，可幫助排清腸內宿便。<br><br>記者：黃潔蓮<br>攝影：楊錦文</p><p>今日煮腦12:30pm</p><p>唐安麒（健康食療專家）<br> <br> 現為唐安麒國際集團總裁，修讀香港大學中藥營養學、藥膳烹調師及理工學院體重控制學，以健康食療專家形象示人。<br> <br> 菜式：<br> 收腹雜菜鍋<br> 潤腸小炒<br> 解毒消腩湯<br> 清爽淨腸汁</p><p>收腹雜菜鍋</p><p>0hr30min<br> 4人份量<br> <br> 大肚腩可能是因為大腸積聚廢物，要多吃高纖食物，例如蔬菜，幫助腸臟蠕動，排清宿便。</p><p>材料</p><p>西芹2棵、芋絲1包、白蘿蔔1/2條、西蘭花/小棠菜各適量、車厘茄5粒、薑1片、味噌5湯匙；<br> <br> 汁料：有機黑豆豉油1湯匙、蒜茸/白醋/糖各1/2湯匙、中式芝麻醬/凍滾水各2湯匙</p><p>做法</p><p>1.白蘿蔔切成1厘米厚片。小棠菜切開一半。西蘭花切成一朵朵。<br> <br> 2.黑鐵鍋加水煮滾，放入薑及味噌攪勻，煮滾後轉中火，然後加蘿蔔片轉大火，水滾後再轉中火煮10分鐘，再加小棠菜、芋絲、西芹、西蘭花及車厘茄煮5分鐘即成。<br> <br> 3.將汁料放大碗裏攪勻，食雜菜鍋時記得蘸點。</p><p>貼士</p><p>除了芋絲，還可用粉絲、全麥麵等食物代替。</p><p>潤腸小炒</p><p>0hr40min<br> 4人份量<br> <br> 番薯葉含豐富纖維，可促進腸道蠕動，減少宿便於腸道停留的時間，幫助將體內廢物及毒素隨糞便排出，更可減少吸收膽固醇。</p><p>材料</p><p>番薯葉1/2斤、牛肉片6両、蒜茸2茶匙、薑1片、鹽1/2茶匙、橄欖油2湯匙；<br> <br> 醃料：有機黑豆豉油1湯匙、糖1/2湯匙、生粉/橄欖油各1茶匙</p><p>做法</p><p>1.牛肉片洗淨，用廚紙吸亁水份，加醃料醃30分鐘。<br> <br> 2.番薯葉切去根，洗亁淨。煮滾一煲水加薑片，將番薯葉汆水大約兩分半鐘，撈起瀝亁水備用。<br> <br> 3.中小火開鑊燒到微熱，放入橄欖油，加入蒜茸爆香，放入牛肉炒到八成熟，再將番薯葉回鑊略炒，加鹽調味即成。</p><p>貼士</p><p>橄欖油不可用高溫炒，發煙點是160℃，如超過此溫度，就會釋放有毒物質，多食會致癌。</p><p>解毒消腩湯</p><p>2hr15min<br> 4人份量<br> <br> 這個湯可以幫助排走腸內毒素，利尿消腫，降膽固醇，解熱毒，消痰，清熱氣又可以瘦身。</p><p>材料</p><p>淡海藻/淡昆布/犀牛皮各1両、海星1隻、大生地2両、蜜棗3粒、瘦肉12両、薑1片、鹽少許</p><p>做法</p><p>1.先將海藻、昆布用清水浸透15分鐘。海星、犀牛皮、大生地及蜜棗浸水，然後將所有材料瀝亁水備用。<br> <br> 2.煮滾一煲水，放入薑片，放入瘦肉汆淨血水，撈起備用。<br> <br> 3.另外煮滾一煲水，加入淡昆布、淡海藻、犀牛皮、海星、蜜棗、大生地及瘦肉，用大火煲10分鐘，然後再轉細火煲兩個鐘，之後加鹽調味即成。</p><p>貼士</p><p>海藻、昆布較污糟，要充份浸洗亁淨，瀝亁水才可煲湯。</p><p>清爽淨腸汁</p><p>0hr15min<br> 1人份量<br> <br> 青瓜可清熱、乳酪可潤腸、綠茶可排毒，這個組合好清新好Fresh，最適合於早餐飲用，幫你清理腸道。</p><p>材料</p><p>溫室青瓜1條、綠茶粉1茶匙、低脂無糖乳酪1杯</p><p>做法</p><p>1.先將青瓜洗亁淨，切去頭尾，然後一開四。<br> <br> 2.然後將青瓜、低脂無糖乳酪及綠茶粉放入攪拌機攪勻即成。</p><p>貼士</p><p>溫室青瓜味道好甜不會有苦味，而且皮好薄，口感好好。如果用一般青瓜，記得要切開個蒂之後，磨走苦澀味！</p><p>網上重溫 http://cooking.appledaily.com </p></body></html>