<html><header><meta charset="utf-8"><title>能力有限只生一個<br>方中信開工索囡囡香巾頂癮</title></header><body><h1>能力有限只生一個<br>方中信開工索囡囡香巾頂癮</h1><p>愛車的型爸爸方中信前晚出席汽車派對，一臉倦容，他大談湊女經期間，忽然從褲袋拿出B女的手巾仔「索」她的香氣，以解思女之情。方中信雖表示湊B女開心到不得了，不過能力有限，所以一個夠晒數，除非太太莫可欣做全職媽咪。</p><p>德國汽車品牌Audi前晚在灣仔會展，舉行北京奧運慶祝派對，邀請了中國著名鋼琴家郎朗在場演奏，方中信、李樂詩與新婚夫婿TedLee、名模熊黛林、LisaS.及陳道然（蘭子）等均盛裝出席。</p><p>重11磅似尊佛</p><p>一向愛車的型爸爸方中信獨自一人前來，但他一臉倦容，接受訪問時大談湊BB經，他說：「湊BB開心到不得了，成日都影相，兩個月大，肥到成尊佛。」問他會否多追一名BB，他說：「唔追，多一個頂唔順，我陪佢玩就夠，不過佢好難湊，啱啱戒咗夜奶，不過成日扭玩扭抱，𠵱家一個都有能力應付到，再多一個嘅話，除非媽咪（指莫可欣）唔做。」<br> 方中信透露現正忙於在內地拍攝馮小剛的新片，他說：「成日出去兩個禮拜，之前去完杭州，遲啲要去日本，好唔捨得個女，做完工作就要即刻返嚟。」問他會否掛念B女，他說：「掛到不得了，我𠵱家都用緊佢手巾仔，想聞吓個女啲味，都想咬佢，因為佢好肥，𠵱家11磅。」<br> 此外，熊黛林被問到有報道指郭富城買新車沒預她，她劃清界線地說：「佢自己買車點解要預我？」</p><p>黛林拒城城上車</p><p>問熊黛林是否不用城城「車」她，她說：「係，我自己有車、識路，𠵱家唔會亂咁上人車，唔係幾好，驚會有麻煩，講人哋唔係幾好。」記者再問如何再讓人上車，她說：「男仔冇，我唔車男仔，淨係車女仔，唔會畀機會人上車。」<br> 採訪：LawWaiMan<br> 攝影：ChanShunChing&#13;</p></body></html>