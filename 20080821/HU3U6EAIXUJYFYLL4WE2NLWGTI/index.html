<html><header><meta charset="utf-8"><title>求驗客手記：保斯尼治澳職做散工 - 求驗客</title></header><body><h1>求驗客手記：保斯尼治澳職做散工 - 求驗客</h1><p>打過曼聯、車路士同維拉，澳洲嘅保斯尼治都算係一代門神，衰就衰在曾經吸毒搞臭個朵。36歲嘅佢仲未放棄足球，早排去澳職中岸水手試腳，最終被錄用，但就𢱑唔到份長工撈，只係同球隊簽咗份踢7場波嘅合約。咁潦倒？係㗎！計我求大俠話，如果唔係中岸水手嗰位1號門將胡高域要停賽5場，可能保斯尼治連份短期合約都冇！</p></body></html>