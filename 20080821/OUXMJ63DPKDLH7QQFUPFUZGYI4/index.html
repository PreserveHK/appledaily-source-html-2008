<html><header><meta charset="utf-8"><title>衫字經：<br>親愛的Miki，非X不可</title></header><body><h1>衫字經：<br>親愛的Miki，非X不可</h1><p>夜麻麻睇「無間音樂」，七月嚇鬼廣告又出現，先知道原來《親愛的》係鬼片！片中見到金牌愛將Miki（楊愛瑾）又登場。Miki話，人生有好多「非X」不可，正如《親愛的》「非睇」不可，鍾意嘅Items「非買」不可，對住HystericGlamour，那副愛不釋手的樣子，就知道是她的「非愛」不可！<br><br>記者：陳諾堯<br>攝影：陳陶鈞</p><p>灰色貓女68Zip-up外套$2,900、<br> <br> 綠色DetroitRockCity圖案背心$880、<br> <br> Hysteric×TheRamones藍色洗水SkinnyJeans$3,990<br> </p><p>白色Detroit魔鬼女人頭圖案Lace吊帶背心$990、<br> <br> Hysteric×TheRamones藍色洗水短裙$3,350</p><p>黑色孖士多啤梨女郎頭巾$250<br> <br> 黑色皮鞭NudeGirl圖案Tee$990<br> <br> Hysteric×TheRamones藍色洗水爛膝牛仔褲$4,080</p><p>最愛：背心+牛</p><p>背心牛仔褲可能係好多人嘅飛佛Style，但係未必個個人都着得靚，瘦而有身材的Miki就話Hysteric嘅背心牛仔褲着得佢最靚，係佢嘅首選咁話！一向以性感女人像大賣的Hysteric，為了迎合亞洲的大熱，今個夏天推出一系列多款顏色背心，仲同TheRamones——美國第一隊PunkRockBand玩Crossover，推出新一季的DenimWear，着上去感覺好Fit身，又唔焗身，Miki一着就愛上。</p><p>Tee潮見大師</p><p>我認識嘅大部份人當中，買Hysteric都會先買Tee，因為通常一千蚊有找，又多色多款揀。今季嘅Tee款都係以索女為主題，每件都帶點Rock同Sexy味道。但比較特別嘅係，有批Tee同Tunic嘅主題係普普大師AndyWarhol，個Print仲有佢個入鏡樣，唔留心睇都唔知！</p><p>美嘉的大熊仔</p><p>潮人中島美嘉都睇中嘅，必型！近排佢成日着住件Hysteric大熊仔Tunic幾型幾Cute，但淨係一件T-shirt又太Plain，所以黑白兩色的大熊仔暗花圖案One-piece就點襯都得，當裙着又得，着條窄牛襯底都得。</p><p>一季使五位數</p><p>問起新戲《親愛的》講咩㗎？Miki就話：「好難講畀妳知，妳一定要睇過先知！只可以講我喺戲中飾演一位鄰家女孩，同Alice最老友，之後有好多嘢都估唔到。我拍全套戲都無劇本，拍嗰日先知要做咩，又無得睇Playback，同平時拍戲嘅Experiences好唔同。成套戲好陰沉，拍嗰時都有啲驚，絕對唔係好似個戲名咁Sweet嘅愛情片！」</p><p>講到Fashion，Miki話平日同拍戲時嘅佢好唔同，「唔係賣花讚花香，我係HystericFan好多年，因為佢哋嘅衫好啱我身形，背心同牛仔褲仲係我至愛。我平日鍾意着啲凸顯到自己線條嘅衫，又鍾意Mix&amp;Match，仲好揀擇，唔係咩都着上身，平均一季都會花五位數字置裝㗎！」</p><p>HystericGlamour（21101119）<br> 尖沙嘴海運大廈3樓311號舖</p></body></html>