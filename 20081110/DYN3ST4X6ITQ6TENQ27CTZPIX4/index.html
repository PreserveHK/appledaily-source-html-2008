<html><header><meta charset="utf-8"><title>小齊股票坐艇<br>大馬任啜養家</title></header><body><h1>小齊股票坐艇<br>大馬任啜養家</h1><p>任賢齊早前買下的實力股，在金融海嘯下全部坐艇。為養妻活兒，他不但考慮接拍內褲廣告，前晚他在馬來西亞開騷，怕醜的他為冧台下一班中女歌迷，更走近台邊讓熱情女歌迷又攬又錫，有求必應，表面看似艷福無邊，其實滿臉口水，絕不好受。</p><p>台灣歌手任賢齊前晚在馬來西亞雲頂舉行巡迴演唱會，順道慶祝他的國際歌迷會「小齊家族」成立10周年慶典，除了大馬歌迷，還有來自日本、美國、韓國和台灣等地的歌迷撐場。眾女歌迷更在台下排隊向偶像獻吻，錫到小齊臉容扭曲。</p><p>「覺得塊面好濕」</p><p>女歌迷非常熱情，小齊演出期間，她們排隊向偶像送花、獻吻和擁抱，艷福無邊的小齊事後說：「呢啲艷福只係10年一次，因為係我國際歌迷會小齊家族成立10周年大日子，10年嚟歌迷都不離不棄愛住我，支持我，今次演唱會就畀佢哋抱抱錫錫都冇問題！」<br> 被眾女飛擒大咬，艷福背後的小齊卻並不好受，他笑言：「Sweet唔sweet就feel唔到，只係覺得塊面好濕呀。」小齊自爆性格很內向害羞，平時很害怕應付熱情的歌迷，但這次開騷，他就當是一個難得來自世界各地的歌迷聚會，特別網開一面，接受大家的熱情。<br> 小齊曾與鄭秀文在大馬一個小島拍攝電影《夏日麼麼茶》，他希望明年可與鄭秀文和光良相約返回該小島舉行露天沙灘演唱會，歌迷聽到當然拍掌支持。身為演唱會嘉賓的王菀之立即向小齊報名，她說：「咁好玩，如果成事，帶埋我一齊去得唔得？」小齊說：「舉行得到嘅話，一定預埋你！」<br> 有藝人近期受金融海嘯影響，損失慘重，小齊慶幸巡迴演唱會的檔期不受影響，他指工作暫時排到明年，但他自爆所買的股票都坐艇，幸好是實力股，可作長線投資。</p><p>考慮在港置業</p><p>小齊待稍後樓價再度下跌，考慮在港置業，他說：「如果要買豪宅，我就要好勤力搵錢先得，以前人哋畀成千萬我拍內褲廣告，我覺得好尷尬唔肯接，但𠵱家個股巿咁，我要勤力啲，因為我唔單止養自己一個，仲要養成家人。」<br> 撰文：邰樂</p></body></html>