<html><header><meta charset="utf-8"><title>轉妝快　亁淨粉撲隨身帶</title></header><body><h1>轉妝快　亁淨粉撲隨身帶</h1><p>身為時尚女性，返工化妝趕頭趕命，時間要拿揑得準，最佩服OL姐姐就算逼巴士地鐵依然可以自若塗睫毛液、畫眼線。臨放工要赴約，又可隨意轉個感覺不同的靚妝。有否想過三兩下工夫，由清淡裸妝換個煙熏眼妝呢？教你，只要帶住一盒黑色眼影同一個亁淨粉撲，輕易隨時隨地變妝。睇埋今日播出之網上《完美主義》，學埋快速變妝過程兼轉妝技巧，包你啱使！<br><br>記者：郭佩韻<br>攝影：伍慶泉<br>Model：JaniceZhao<br>MakeupandHair：Sher</p><p>今日主題：快速變妝</p><p>逢星期二　1:30pm<br> <br> Sher多年前為電視藝員，曾參演電視劇《大時代》等，後來轉為婚紗店工作、做模特兒及管理工作，並開始化妝事業，近年加入Fancl，成為形象顧問及化妝師。</p><p>節目內容簡介：</p><p>上班化妝，一盒三色眼影化眼妝，淡淡自然不浮誇。下班約會時，妝容要隆重點，學識快速變妝術，化個華麗妝容赴約。<br> <br> 網址： http://beauty.appledaily.com </p><p>淡妝不塗睫毛液
</p><p>早上返工化妝應簡得簡，究竟有沒有化繁為簡的簡易化妝法呢？化妝師Sher話，「如果真的連塗睫毛液的時間也不夠，不妨自備一盒三色眼影，由淺色開始逐層加上，造出漸變層次，令眼妝更Sharp，就算在巴士掃眼影，也不怕掃出界變礙眼，就算不塗睫毛液，雙眼也可變圓。」經常擔心化得妝多會傷害皮膚，Sher建議用不含油份、色素及防腐劑的化妝品，對肌膚沒有壞傷害，就算日日化妝也可保持肌膚白滑。就好似Fancl秋冬推出限量版妝物，為「亮彩寶石化妝系列」，首推亮彩三色眼影，將化妝品對肌膚損害減低，做到對肌膚零負擔的概念。</p><p>用眼影棉棒在眼蓋位掃白色眼影，再在雙眼皮位掃粉紫色至均勻。</p><p>然後混合橙色及粉紅色胭脂輕輕點印於笑肌位，慢慢掃開。</p><p>至於唇妝，可用淺粉紅色唇彩，均勻塗在嘴唇上便完成。</p><p>妝物</p><p>一Take過轉煙熏
</p><p>最怕化煙熏妝掃得不均勻，萬一妝容又或眼影甩色，眼上一笪笪，要補妝確實麻煩。Sher教路只要一盒黑色眼影粉，便可以輕易變煙熏妝，「例如你化了粉色系妝容，不論是紫色、粉紅或綠色等，只要在原本妝容上，特別在眼窩位掃黑色眼影，再均勻掃開。想雙眼更有神，可借用假睫毛的威力，黐上小束睫毛上，比起一排假睫毛，效果自然好多。」</p><p>用黑色眼影掃在眼窩，再加灰紫色眼影於雙眼皮位輕輕掃勻。</p><p>畫一條黑色眼線於上睫毛根部，及灰黑色眼影掃在下眼線q位置。</p><p>夾好睫毛後，於上睫毛根部黐上預先剪好的小束假睫毛。</p><p>再在真假睫毛上塗睫毛液，掃上淺粉紅胭脂及掃上裸色唇彩。</p><p>妝物</p><p>轉妝前必要補水
</p><p>轉妝前補妝絕不能馬虎，如果不想底妝越來越厚，可先用一塊亁淨粉撲清潔底妝，記得不要用沾有粉底的粉撲啊！因為只會令底妝越來越厚，效果更不自然。然後再噴上保濕噴霧，之後就可以用兩用粉餅將粉底印勻全面，如果眼妝想轉色，Sher話可以用濕粉底，掃在整個眼蓋位，減退之前妝容顏色後才加上另一顏色。</p><p>補妝前要點：</p><p>先用亁淨方形粉撲全面印開以清潔及均勻之前粉底。</p><p>再噴上保濕噴霧，補充肌膚水份後，就可以補妝。</p><p>查詢：Fancl（82232625）</p></body></html>