<html><header><meta charset="utf-8"><title>選美落敗　重返平凡世界<br>馬賽：喊咗好多次</title></header><body><h1>選美落敗　重返平凡世界<br>馬賽：喊咗好多次</h1><p>馬賽前晚在《第四十八屆國際小姐選美大賽2008》表現失準，終12強不入，昨日她重拾心情在港為台慶巡禮宣傳。與世界各地佳麗相處一段時間，她坦言前晚分開時忍不住喊了無數次。對於重返工作崗位，馬賽笑指感覺似從另一個世界返回原本的平凡世界。</p><p>馬賽、陸詩韻、宋熙年、陳自瑤、周家蔚及李亞男昨日到荃灣為台慶巡迴展覽宣傳。剛於《第四十八屆國際小姐選美大賽2008》被飛出局的馬賽，左手戴上好友張舒雅、陳倩揚及高海寧的打氣手繩現身。</p><p>寫62卡贈佳麗</p><p>馬賽表示昨早起床一刻感到寂寞，因為與佳麗們相處了20日，突然回復一個人食早餐，有點不慣，她說：「今日開工好似從另外一個世界返到原來世界咁，之前仲好想快啲返香港，點知離開時又唔捨得，喊咗好多次，我寫咗62張卡畀佳麗們，希望之後保持聯絡。」經過今次，馬賽覺得是很好的訓練，令她成長不少。<br> 另外，有份於台慶表演跳彈床的陸詩韻、黃長興及單俊偉即席跳彈床獻技，到時洪天明都有份演出，昨日其緋聞女友周家蔚在場，難逃成為被取笑目標。</p><p>周家蔚被取笑</p><p>單俊偉大爆洪天明排練時經常傾電話，陸詩韻又指天明不肯跟她傾偈，周家蔚即說：「Enough！」不過大家仍未夠喉，當周家蔚準備出場拿獎座時，司儀說：「洪周家蔚出場，我指係着紅衫嘅周家蔚出場。」<br> 陸詩韻自言沒有運動細胞，經過幾堂訓練後都掌握到基本跳彈床技巧，暫時未知道當晚體操衣會否性感。多位女藝員都明言真空上陣參與台慶，陸詩韻說：「睇吓條裙先，若果着得有美感，真唔真空其實冇乜所謂。」她笑指自己是台慶當晚的小綠葉，所以不會佩戴太名貴首飾。<br> 採訪、攝影：馬建華</p></body></html>