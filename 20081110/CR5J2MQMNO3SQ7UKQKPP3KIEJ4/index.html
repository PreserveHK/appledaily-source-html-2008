<html><header><meta charset="utf-8"><title>隨時成另一政治炸彈</title></header><body><h1>隨時成另一政治炸彈</h1><p>【本報訊】經濟機遇委員會尚未替香港找出新經濟機遇前，一半成員已率先帶頭裁員。有學者和立法會議員認為，事件將進一步打擊市民對該會的印象，更隨時成為政府管治另一計時炸彈，令特首民望進一步插水。</p><p>「唔應該有期望」</p><p>職工盟立法會議員李卓人認為，特首曾蔭權當初成立經機會，只是想在當前金融海嘯下，向中央有所交代，「本來佢想證明自己有做嘢，點知𠵱家反而捉蟲」。<br> 李卓人認為，多名經機會成員帶頭裁員，「令市民發覺呢個唔係乜嘢經濟機遇委員會，而係向員工開刀委員會」，勢令特首民望進一步插水，「如果曾蔭權聰明嘅，就應盡快執咗呢個會，做番多啲實事」。<br> 嶺南大學公共管治研究部主任李彭廣亦認為，現時政府處於管治弱勢下，事件將打擊市民對經機會印象，「市民對經機會日後提出嘅意見，無論係接受程度同信心都會低咗」，市民對該會「唔應該有期望」，相信短期內亦難以提出解決經濟問題方法。嶺南大學公共政策研究中心主任何濼生亦認為，「佢哋都咁裁員，好難令人信服會同市民共度時艱」。</p></body></html>