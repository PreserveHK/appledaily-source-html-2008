<html><header><meta charset="utf-8"><title>金手指：幾個「市道有幾差」指標 - 孫柏文</title></header><body><h1>金手指：幾個「市道有幾差」指標 - 孫柏文</h1><p>孫柏文相信大家都感受到環球市道差。睇數據往往都話係n年嚟最差，不過問題係又有幾多人真係行走江湖n年，知道情況有幾壞。所以，今日我就為大家提供幾個故事指標，希望能令大家更明白今日有幾壞。<br> 指標一：大陸現在廣泛流傳以下睇法。<br> 1949年，只有共產主義能拯救中國。<br> 1979年，只有資本主義能拯救中國。<br> 1989年，只有中國能拯救共產主義。<br> 2008年，只有中國能拯救資本主義。</p><p>BitTorrent裁五成員工</p><p>指標二：花旗國研發點對點下載軟件嘅BitTorrent公司，宣佈裁減五成員工。相信作為《金手指》fan屎，你應該知道BitTorrent，就係啲網民用嚟（有時候冇授權之下）下載電影、電視劇、音樂等嘅軟件。佢哋都要裁員，即係為賊仔造爆格工具都冇運行。<br> 指標三：現在金融危機已令到好多祖宗十八代留咗大把錢喺度，發到毋須要追問世事嘅師奶，都想知究竟發生咩事。當今世上最毋須要追問世事嘅師奶，肯定就係英女皇，連佢都想知前因後果。所以佢就請咗個倫敦政治經濟學院LSE嘅教授，去白金漢宮講解吓。<br> 教授講解完之後，英女皇就問：「點解咁大鑊，都冇人預見到？點解個個都睇唔到？」教授答：「每一階段，啲有關人士都依賴其他人把關，搞到個個都仲估自己做緊啱嘅嘢。」英女皇聽完就話：「Aweful。」<br> 我只可加多句：「Awefulindeed。」<br> 孫柏文<br>  http://phatdat.blogspot.com </p></body></html>