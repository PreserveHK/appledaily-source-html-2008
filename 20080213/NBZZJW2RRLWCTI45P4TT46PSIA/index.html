<html><header><meta charset="utf-8"><title>新車出閘：全新SLAMG操刀加辣</title></header><body><h1>新車出閘：全新SLAMG操刀加辣</h1><p>正當車迷期待已久嘅Mercedes-BenzC63AMG，將於呢個月底喺香港登場之際，另一邊廂AMG又喺啱啱過咗嘅大年初二（2月8日），為Mercedes-Benz新一代SL開篷跑車推出至Top版本嘅SL65AMG。佢唔只外觀同車廂裝潢加咗由AMG提供嘅強化部件，引擎亦改用咗6.0公升V12biturbo型號，最大馬力輸出足足有612匹！<br><br>記者：鄭達基&#13;</p><p>Biturbo引擎增實力</p><p>新登場Mercedes-BenzSL65AMG嘅過人之處，我敢肯定係收藏喺引擎蓋下嘅一台6.0V12引擎，佢喺由AMG操刀改裝並加入biturbo裝置嘅情況下，令馬力輸出可以去到612匹，而扭力更係瘋狂嘅1,000Nm。正因為咁，SL65AMG由靜止起跑加速至100km/h需時只係4.2秒，要撼低其他超級跑車對手真係話都無咁易！至於外觀及車廂陳設，AMG就加裝咗全車包圍，並改用19吋跑車合金胎軨，而後者則換裝上AMG跑車桶椅及三幅式跑車軚環，從而營造出一份濃厚嘅跑車氣息。</p></body></html>