<html><header><meta charset="utf-8"><title>冧女電子禮　Kitty又嚟喇！</title></header><body><h1>冧女電子禮　Kitty又嚟喇！</h1><p>明天就係情人節，女仔努力忙緊整朱古力、織頸巾送畀男朋友，當然希望同樣可以收番有意義的情人節禮物。不過對男仔來講，挑選情人節禮物是一件很頭痛的事情，送金送銀又太昂貴，送毛公仔又太普通，到時送得唔啱，女朋友詐型就好麻煩。筆者都是過來人，所以物色了一批新奇好玩嘅電子產品，夠心思又實用，用來做情人節禮物實無死！<br><br>記者：洪偉順<br>攝影：周旭文<br>Model：Jojo、Kit@StagesModel&#13;</p><p>HelloKitty唱情歌
</p><p>十個女仔十個都話鍾意HelloKitty，送呢個HelloKittyCD機就實無錯喇！以簡潔的白色主調鋼琴形CD機配上HelloKitty圖案，具備播放唱片及收音機功能，除了可以放入CD外，還可以輸入8首歌，鍵盤仲會跟音樂拍子跳動。同時鍵盤亦設計成功能鍵，要停或開始，只要按鋼琴鍵就可，似足彈琴。用來做情人節禮物夠晒特別！
</p><p>I-DOG三世　變拍子狗</p><p>女朋友成日話最愛寵物，逼你情人節送隻貓送隻狗做禮物，偏偏你又嫌養寵物太麻煩！那麼第三代的I-DOG就啱晒Feel，呢隻I-DOG三世比舊版更有曲線美，四方角位全部無晒，而且以前只會隨音樂搖頭SayNo，現在變成點頭SayYes，咁先係GoodDog！另外雖然沒有眼口鼻，不過當連接MP3播放音樂時，I-DOG的面部位置便會有彩燈閃動，而且右腳及尾巴都會隨着音樂打拍子，真狗都做不了的節奏感，手掌那麼大的I-DOG就做得到。
</p><p>芝麻街笑到碌地</p><p>不要以為呢隻電子玩具只是普通的毛公仔，其實只要狂按CookieMonster的腹部功能鍵，它就會捧腹大笑，仲笑到周圍碌地，最後更可以自己企番起身。它的笑聲勁似曾志偉，同女朋友食完情人節晚餐，攞呢隻CookieMonster出嚟博紅顏一笑，過番一個開心情人節。
</p><p>其他電子禮品<br>電子音樂貓$168/A</p><p>作用跟I-DOG相似，機身連喇叭，眼部會發光，前腳掌會隨音樂拍動，但頭部不會搖動。</p><p>ZlingMP4×MP3手錶$580/A
</p><p>1.5吋LCD，1GB容量及集聽歌、睇片、收音機等功能於一身的電子手錶，同女朋友一人一隻，得閒可以睇番生活相浪漫一下。
</p><p>ColorPIXXA<br>電子相架$1,080/A</p><p>7吋LCD兼有粉紅、綠、白、黑及藍五種顏外殼，用來留住相戀一刻。</p><p>（A）JCSHOP（31022783）<br> <br> （B）NETWIN（21104338）</p></body></html>