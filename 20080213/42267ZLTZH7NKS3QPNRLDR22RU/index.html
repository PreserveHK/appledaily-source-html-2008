<html><header><meta charset="utf-8"><title>馮仁昭四圍超：杏兒助養剛果童 - 馮仁昭</title></header><body><h1>馮仁昭四圍超：杏兒助養剛果童 - 馮仁昭</h1><p>胡杏兒噚日以「健障大使」身份出席保良局贊助計劃開展儀式，身為總理嘅鄭錦鐘（右）原來係杏兒家姐嘅老爺，所以順理成章𢭃利是。儀式後大會安排多位智障人士表演助興，杏兒話：「希望可以幫佢哋籌多啲善款搞啲活動，自己都有助養兩位小朋友，分別喺印度同剛果。」佢早前寫信畀剛果嘅囝囝，不過因當地資訊較落後，所以未收到對方嘅回信。</p></body></html>