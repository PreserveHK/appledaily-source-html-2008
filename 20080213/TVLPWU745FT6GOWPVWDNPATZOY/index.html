<html><header><meta charset="utf-8"><title>1+1文化伴侶</title></header><body><h1>1+1文化伴侶</h1><p>單身的時候，總會想起明哥《寂寞的人有福了》。新聞都有講，我等自命清高，女士其實都不稀罕收花，更莫說情侶套裝、燭光晚餐的俗不可耐。但問心，曲高都恨找到和音，真係萬料不到連香港文化博物館都來情場逐鹿谷收視，推出「1+1文化伴侶節目」，仲由2月嗒糖到4月。頭盤由即日至3月31日，博物館聚賢廳將矗立「愛心樹」，讓參觀者掛上自己繪畫的心意卡，把溫馨愛意與愛侶分享之餘，亦可存留在博物館裏。嘩，一紙愛的宣言可登博物館大雅之堂，勁過你$138,888總統套房超「濠」套餐。<br>打落3月仲有「解構晚裝及婚紗設計」講座、「同尋愛與夢：溫馨對對杯」陶藝工作坊、以阿蘭．德波頓《關於愛情》及佛洛姆《愛的藝術》等著作詮釋的「閱讀．愛情」講座等。最前者由時裝設計師劉志華以自己為李克勤及盧淑儀設計的婚紗禮服為例，解構晚裝及婚紗設計與地方文化的關係。後兩者則是……唉，點夠字數數到落4月呀？喂，你呀，唔係話自己文化人咩？伴侶伴侶沒有伴侶，也得覺有必要追了。<br><br>記者：吳佩璇</p><p>活動名額有限，須預先報名（查詢21808260教育組），詳情瀏覽 http://hk.heritage.museum </p></body></html>