<html><header><meta charset="utf-8"><title>情濃4日之溫馨滿室<br>浪漫燭光夜</title></header><body><h1>情濃4日之溫馨滿室<br>浪漫燭光夜</h1><p>明天已是情人節，如果你識玩火再粉飾吓屋企，在家中度過寧靜浪漫一夜絕對得。趁仲有24小時幫屋企改頭換面，快啲跟B&amp;Q室內設計師Crystal偷師，學吓可以點樣喺屋企不同角落，用唔同嘅蠟燭營造浪漫氣氛，襯埋心形家具，你honey分分鐘以為粉紅救兵突襲㖭呀。<br><br>記者︰劉昱蘭<br>攝影︰林栢鈞、楊錦文<br>Model︰Gary@PureModels、Ruby<br>鳴謝︰thecandlecompany</p><p>廳房燭光各不同</p><p>學Crystal話齋，情人節係好個人嘅，最緊要心知你另一半鍾情啲乜，但無論你個主菜係乜，學識用光線營造浪漫氣氛係好重要。Candlelight光線既暖又溫和，除咗將蠟燭擺喺水上面，點點光影隨水飄浮好有mood外，仲要配合廳同房嘅不同功能。飯桌、床頭、洗手間呢三個唔需要太多光嘅地方，放蠟燭就最啱。</p><p>睡房　燭光圖案配香氣</p><p><br> <br> 睡房係全屋令人最舒緩嘅地方，昏昏欲睡時旁邊的蠟光不宜直接入眼，有啲candleholder有透光pattern嘅cover，可以把pattern投射到天花或牆壁更有型格。睡房用的家品，最好是軟綿綿的，加埋香味sweetdream，夠晒舒緩。</p><p>飯廳　心形餐具甜到漏</p><p>飯廳就要光亮啲，又因為有色香味俱全嘅佳餚，所以連蠟燭都要玩mixandmatch。Crystal話擺蠟燭嘅秘訣係︰太齊整唔好睇，不同size嘅holder或candle，可以增加立體感。另外，心形食具梗係唔少得，全枱心心賣相夠靚，咁honey食得開心就乜都抵番啦。</p><p>a.Francfranc（29410055）<br> <br> b.B&amp;Q（36511000）<br> <br> c.thecandlecompany（21919081）<br> <br> d.city'super（25062888）</p></body></html>