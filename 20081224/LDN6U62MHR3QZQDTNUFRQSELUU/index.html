<html><header><meta charset="utf-8"><title>華仔DIY牛牛報佳音</title></header><body><h1>華仔DIY牛牛報佳音</h1><p>與牛牛結下不解緣的劉德華，最近應「台北奔牛節藝術創作牛」邀請，參與當中的設計活動，大會上月還空運一頭「牛」給華仔作藝術加工，這個作品將在今晚平安夜在台北舉行的報佳音巡遊活動中展出。</p><p>整完眼花</p><p>華仔笑說：「牛得一隻，失敗咗就趕唔切，所以一定要瞪大對眼睛專心創作。噴白油嗰陣搞到周圍都白濛濛，噴完之後我成塊面得番口罩印。最特別係瞓喺牛肚同牛乳下面貼圓形貼紙，感覺怪怪哋，貼完之後起番身，睇親乜嘢都變成一個個黑點。」<br> 華仔更將這個作品命名為「犇」，他說：「犇同奔嘅讀音及解釋都一樣，即係奔向台北咁解，幫奔牛節應吓景。嚟緊係牛年，希望可以扭轉亁坤，金融海嘯快啲過去啦。」<br> 撰文：林妃</p></body></html>