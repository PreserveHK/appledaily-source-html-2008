<html><header><meta charset="utf-8"><title>快樂聖誕　出街搵食：<br>酒樓應節　西餐夾起食</title></header><body><h1>快樂聖誕　出街搵食：<br>酒樓應節　西餐夾起食</h1><p>二十幾歲人，覺得個個X'mas食聖誕大餐，都係去餐廳鋸扒了事，就算我周遊列國試勻其他聖誕大餐，一樣係昏暗燈光氣氛不變、牛扒火雞又係差唔多，都幾悶。早排同阿媽去奧海城飲茶，靚仔經理行埋嚟Promote聖誕Dinner，阿媽聽完耍手兼擰頭SayNo，佢嫌中唔中西唔西喎。我就啱啱相反，覺得用筷子食聖誕大餐好有新鮮感，凱撒沙律、安格斯牛柳、大蝦全部夾起食，好頂癮啫！</p><p>aboutme</p><p>網名：Ray<br> <br> 職業：原料買手<br> <br> 最難忘聖誕大餐：俄羅斯度過超凍白色聖誕，震住食聖誕大餐<br> <br> 今年Planning：到酒樓食聖誕大餐<br> <br> 最渴望聖誕大餐：到哈爾濱嚐冰屋聖誕大餐</p><p>快樂聖誕　混得開心</p><p>網誌日期：2008-12-25<br> 今年例牌又同青梅竹馬好朋友Ayu過聖誕，當然唔會咁例牌食自助餐喇，就算去餐廳都嫌悶，噚晚我就好鬼馬地，拖住Ayu落奧海城嘅中菜廳，佢當場Surprise到O晒嘴！甫坐，面前全套中式餐具侍候，侍應更即時送上熱茶，唔使Order，就見侍應送來幾味菜，正確啲嚟講，唔係中菜，而係Fusion菜，有凱撒軟殼蟹沙律、安格斯牛柳、大大隻花蝦等，最好玩嘅係全部用筷子食，聽大廚何師傅講話構思同試菜都用咗成個星期，唔怪得材料新鮮，沙律菜咬落索索聲，西汁配飯，中西合璧混得好玩，又出奇地夾仲好好味㖭，加埋我至愛嘅楊枝甘露！食完飯仲可以散步睇奧海城燈飾，喺全港最高、成18層樓咁高嘅聖誕樹下面許願，Ayu，我待你都算不薄喇啩！</p><p>Menu</p><p>凱撒軟殼蟹沙律<br> 金湯海皇鮑翅<br> 卡邦尼亞大花蝦或<br> 安格斯牛柳配黑椒汁<br> 火樹耀銀花（鮮蟹肉配西蘭花）<br> 楊枝甘露<br> 焗西米撻<br> 送鮮橙汁或紅酒一杯<br> 每位$238（二位起）<br> 查詢：奧海城利寶閣（25770888）</p><p>好友留言<br>暖笠笠韓燒睇燈</p><p>好友留言：Trista<br> 原來你兩個噚晚走咗去食中菜，幾新鮮喎，我就話至正梗係同bf去食韓燒，邊食邊睇埋燈飾，暖笠笠又Warm又Sweet！我都係喺奧海城喎，地下有間韓食家，聖誕節有兩款BBQ套餐，二人份都只係$338；有Angus、特級穀飼牛骨肉，同埋韓國傳統石頭飯同埋人參雞湯等，大胃王bf一樣擦到飽。<br> <br> 查詢：韓食家（28818800）</p><p>想和你吹吹風</p><p>好友留言：V仔<br> 你哋都無嚟浪漫，我就一定要睇晒維港燈飾，吹吹海風至有節日氣氛。喺中環3號碼頭有間海景餐廳，無敵大海景同靚靚中環景，食物大大碟又惹味，至愛香濃古瑪咖哩煲，少有傳統印度咖哩，又香又惹味，配2件星洲酥餅同埋4件鮮蔬菜咖哩角都只係$78，抵！聖誕餐同除夕餐仲正，成人每位都只係$268同埋$238，除夕仲可以睇到國金煙花㖭！<br> <br> 查詢：愉景森林（35798662）</p></body></html>