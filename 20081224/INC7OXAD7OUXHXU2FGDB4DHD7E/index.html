<html><header><meta charset="utf-8"><title>中環在線：獅子會6000人來港消費 - 李華華</title></header><body><h1>中環在線：獅子會6000人來港消費 - 李華華</h1><p>經濟唔好，個個慳住荷包，高官好似煲呔曾同唐唐都出嚟買嘢做show，呼籲市民消費刺激經濟。難得亞洲國際博覽館、旅發局同香港廸士尼合作度到條好「橋」，以邊工作開會邊娛樂做噱頭，近日吸引咗成6000名獅子會海內外會員嚟港開會兼消費玩樂，幫補一吓本地嘅經濟。<br> 本月初，第47屆東南亞獅子大會一連4日，喺亞洲國際博覽館舉行會議，之後去咗廸士尼玩一轉，仲由旅發局安排節目同觀光行程。<br> 呢批優質商務旅客當然係各方爭取嘅對象，旅發局總幹事劉鎮漢話，已經新成立咗香港會議及展覽拓展部，專攻呢批高消費客。<br> 唔知係咪對香港印象良好，大會選咗嚟自香港嘅譚榮根做國際獅子總會第二副會長，係有史以嚟首位港人獲此職銜，睇嚟自己地頭係旺佢嘅。</p></body></html>