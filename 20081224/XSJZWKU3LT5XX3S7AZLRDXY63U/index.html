<html><header><meta charset="utf-8"><title>平安夜化裝派對　即時Walk-in</title></header><body><h1>平安夜化裝派對　即時Walk-in</h1><p>今晚有節目未？出街倒數迎聖誕？可能過了午夜12點仲同人迫來迫去，掃興！約朋友開party，想到不少場地已被人book晒，搞到無處可去，咩mood都無。唔好頹住！我哋搵到幾間搞主題派對的酒吧，仲可以即時walkin！<br><br>記者：周靜雯<br>攝影：陳陶鈞、譚盈傑<br>Model：Christopher&amp;Eriko@StageModels</p><p>化裝舞會@BillionClub</p><p>平安夜到處都見到有人戴聖誕帽，夠晒節日氣氛。不過，既然要着，就着全套！無錯，就是將整套紅彤彤的聖誕服穿上身，因為分分鐘得獎！中環BillionClub在今晚舉行化裝舞會，只要花點心思來個特色造型，就有機會得到當晚的傑出造型獎，獎品是價值$16,800的BillionClub會籍。想跳舞，點可以少了強勁音樂，BillionClub的駐場DJYin同DJTak會整晚落力打碟，真是有得飲、有舞跳，更可以得大獎。<br> BillionClub的前身是著名蒲點「喜喜Club」，今年十月翻新後重開，設計比之前更好。沒有了經常水洩不通的長吧枱，現在將吧枱一分為二，放於酒吧兩旁，中間是舞池及DJ打碟位置，多了座位，地方更闊落，跟朋友坐得舒舒服服傾吓偈，或是到舞池跳舞都一樣得。</p><p>左：ChristmasAppleTree（有BelvedereVodka、蘋果酒、蘋果、薄荷葉及果茶）<br> <br> 右：PunchHoliday（有香蕉酒、白柑桂酒、Malibu、橙汁、木莓酒及BacardiRum。）</p><p>LovelyBeatrice（女士見到這杯粉紅色士多啤梨cocktail都大讚漂亮。）</p><p>SparklingChristmas（有士多啤梨、熱情果、Fraise及香檳，甜甜哋易入口。）</p><p>平安夜化裝舞會</p><p>時間：5pm-5am<br> 收費：$300-$600（入場包一杯飲品、價錢因不同飲品而有別）</p><p>唔怕迫有專車</p><p>BillionClub位處蘭桂坊附近，今晚一定多人兼封路，酒吧方面就安排巴士，免費接載訂了位的客人或有意去BillionClub參加派對的朋友。<br> <br> 巴士服務時間：10pm-2am<br> 候車地點：金鐘海富中心麥當勞對出</p><p>BillionClub（29730918）<br> 中環安慶臺1號安慶大廈3樓<br> 網址： http://www.billionclub.com.hk </p><p>任飲任玩三個場@19樓酒吧街</p><p>旺角一樣有靚酒吧可以去！創興廣場頂樓的「19樓酒吧街」包括三間酒吧：Vegas、GrandBar及ShanghaiClub，合共可容納400人，每間裝修都各有特色，玩浮誇、玩奢華、玩懷舊，絕無馬虎。今晚三間酒吧聯合搞派對，除一入場就有紀念品筆座套裝或禮物包外，還有聖誕女郎跟大家任影「即影即有」相片，最重要係畀一個價錢可以玩盡三個場兼任飲，夠晒盡興！</p><p>19樓酒吧聖誕派對</p><p>時間：5:30pm-5am<br> 收費：$320（男）/$260（女）<br> （費用包括啤酒、cocktail等飲品任飲）<br> <br> 地址：旺角彌敦道601號創興廣場19樓<br> 查詢：27822007</p><p>BlingBling大場@BeijingClub</p><p>與BillionClub一條馬路之隔的BeijingClub，同樣是中環出名的蒲點。佔地12,000呎、樓高3層，以水晶及射燈為主要元素，數以萬計不同形狀的水晶分佈在天花，配合射燈效果，絕對blingbling！BeijingClub今晚舉行化裝派對，造型最出色的朋友，可得到價值$12,800的會籍。酒吧亦有安排巴士接載客人到派對場地，毋須同人迫。</p><p>JingleBell（左）乃小記、攝影師及model的全民推介，酸酸甜甜，充滿桃香，必飲！必試還有菠蘿味濃的PurpleNite（右）。</p><p>平安夜化裝舞會</p><p>時間：5pm-5am<br> 收費：$300-$600（入場包一杯飲品，價錢因不同飲品而有別）<br> <br> 巴士服務時間：10pm-2am	候車地點：金鐘海富中心麥當勞對出<br> <br> BeijingClub（25268298）<br> 中環威靈頓街2-8號威靈頓廣場2樓、3樓及5樓<br> 網址： http://www.beijingclub.com.hk </p></body></html>