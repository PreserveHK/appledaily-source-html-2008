<html><header><meta charset="utf-8"><title>葵妹新片泰國影展被禁</title></header><body><h1>葵妹新片泰國影展被禁</h1><p>由日本男星妻夫木聰同女星宮崎葵主演嘅新片《黑暗中的孩子們》，自上個月初開畫以嚟，因為大受好評而增加上映戲院數目。套戲原定會喺後日舉行嘅泰國電影節上映，不過因為電影內容涉及泰國雛妓同埋非法販賣器官嘅問題，結果有份贊助電影節嘅泰國旅遊局方面決定抽起，禁止展出，而套戲舊年亦曾經被禁止喺泰國取景。</p></body></html>