<html><header><meta charset="utf-8"><title>NatalieCole醫肝不適入院</title></header><body><h1>NatalieCole醫肝不適入院</h1><p>曾獲格林美獎嘅女歌手NatalieCole，噚日喺紐約入咗醫院，報道話佢醫治肝炎嘅療程出現副作用，仲因為工作過勞而不適，結果需要送院治療。經理人話58歲嘅Natalie需要留院幾日，之後會返屋企休養，相信佢可以完全康復，不過Natalie下月嘅演唱會就要全部取消。</p></body></html>