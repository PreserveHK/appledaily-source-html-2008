<html><header><meta charset="utf-8"><title>烏冬底豉油汁　蠔仔好好燒</title></header><body><h1>烏冬底豉油汁　蠔仔好好燒</h1><p>自細睇住PizzaHut推出各種各樣「中華新口味」Pizza：北京填鴨、四川辣雞……就覺得佢終會有日推出煲仔Pizza。不過喺科研未成功前，型哥徐欣榮為我哋研發咗一款烏冬蠔仔Pizza，有啲似日本的「好好燒」，以烏冬做餅底，再以中華Feel嘅台灣著名螺光黑豉油做醬汁。濃似蠔油的螺光醇厚和不死鹹，與蠔仔及烏冬極配合，勝過舊酒新瓶的扭扭批一籌！<br><br>記者：廖秀娟<br>攝影：伍慶泉</p><p>今日煮腦　12:30pm</p><p>徐欣榮<br> （尤德夫人那打素醫院營養膳食廚師）<br> <br> 政府醫院營養膳食廚師，主修酒店餐飲，主理醫院之健康餐單設計，擔任中醫藥膳食顧問，精通中西健康菜。</p><p>菜式：</p><p>蛋煎烏冬伴珍珠蠔<br> 黑豉油燜排骨<br> 海底椰蓮子露<br> 西洋菜無花果湯</p><p>黑豉油是台灣特產，以黑豆釀製。有抗氧化作用，用以燜肉類及海鮮最鮮味。台灣一些名牌醬園如丸莊，更有釀製經年、賣近百元一支的出品。</p><p>黑豉油燜排骨</p><p>製作難度：★★☆☆☆<br> 製作時間：30分鐘<br> <br> 整蠔仔Pizza試過台灣螺光黑豉油的好味，型哥再用以燜排骨，真的惹味到人人讚好。螺光經長年釀製，味道醇厚，與茄膏及片糖的合拍度，做出驚喜惹味！</p><p>材料</p><p>瘦唐排12両、薑2片、葱段10克、八角2粒、紹酒2湯匙、台灣黑豉油3湯匙、茄膏11/2湯匙、片糖1/2片、雞湯200毫升、水400毫升、芥菜膽4條、油1湯匙、鹽少許<br> <br> 醃料：薑汁1湯匙、鹽1/2茶匙、胡椒粉少許、黑豉油1湯匙</p><p>做法</p><p>1.排骨洗淨切粒，用醃料醃半小時。<br> <br> 2.起鑊加入薑葱略爆炒，下排骨以中火煎至金黃色，加茄膏炒勻，灒酒後加入八角、雞湯、水及片糖，用中火燜30分鐘。<br> <br> 3.撈起薑及八角，加入黑豉油燜10分鐘至收汁後上碟。<br> <br> 4.以油鹽水烚熟菜膽伴碟。</p><p>貼士：</p><p>片糖才夠香，用砂糖味道就差了一截。</p><p>蛋煎烏冬伴珍珠蠔</p><p>製作難度：★★☆☆☆<br> 製作時間：45分鐘<br> <br> 烏冬加蛋漿煎成香口餅底，上面的蠔仔似芝士，黑豉油做的醬汁炒得惹味，一個人吃一個，實在是豐富的一餐！</p><p>材料</p><p>珍珠蠔260克、洋葱1/2個、芝士2片、烏冬11/2個、蛋2隻、油2茶匙、唐芹粒/鹽/溫室苗/辣醬各少許<br> <br> 醬汁料：台灣黑豉油/辣醬/味醂各1湯匙、蠔油1/2湯匙</p><p>做法</p><p>1.蛋拂勻加少許鹽，拌入烏冬與唐芹粒，做成烏冬蛋漿。洋葱切絲備用。<br> <br> 2.珍珠蠔用粟粉省勻，來回洗淨兩次，揀走蠔殼碎，然後汆水、過冷河後抹亁。醬汁料撈勻備用。<br> <br> 3.燒熱鑊放入烏冬蛋漿，用中火煎兩面至金黃色，切件上碟。<br> <br> 4.起鑊下油，用中火炒洋葱絲至軟身，放入珠珍蠔以大火炒，加入醬汁兜勻，再放入切成絲的芝士快炒至略溶後放上烏冬面，唧上辣醬及放少許溫室苗裝飾便完成。</p><p>海底椰蓮子露</p><p>製作難度：★☆☆☆☆<br> 製作時間：1小時<br> <br> 冬天不遠矣！這個鮮奶海底椰糖水夠滋潤，還做到不黏喉，要留意型哥的貼士了！</p><p>材料</p><p>海底椰100克、去芯鮮蓮子/洋薏米各80克、鮮奶1公升、冰糖40克、粟米粒/椰漿各2湯匙
</p><p>做法</p><p>1.蓮子隔水蒸45分鐘。洋薏米放滾水煮15分鐘至熟，隔水備用。海底椰切粒。<br> <br> 2.煲滾鮮奶，加薏米及蓮子用慢火煲12分鐘，再加海底椰、冰糖、椰漿及粟米粒煮滾便可。</p><p>煲這個糖水不要下砂糖，會酸的。如想飲完糖水不黏喉，熄火前加少許鹽，便可飲得清爽舒服。</p><p>西洋菜無花果湯</p><p>製作難度：★☆☆☆☆<br> 製作時間：1小時<br> <br> 平日阿媽都會煲這個湯，但型哥版本卻沒見西洋菜的苦味，又沒無花果的微酸，味道更好。</p><p>材料</p><p>西洋菜1斤、伊朗無花果8個、豬肉1/2斤、南安鴨腎3個、陳皮1角、薑1片、蜜棗2粒、水21/2公升、鹽少許</p><p>做法</p><p>1.鴨腎、無花果、蜜棗及陳皮各用水浸軟。西洋菜洗淨後浸鹽水，切段。<br> <br> 2.豬肉切粒汆水。<br> <br> 3.煲滾水放材料（除西洋菜），必要待再煲滾才加西洋菜，否則菜會苦，冚蓋煲滾轉慢火煲2小時，下鹽調味即可。</p><p>網上重溫<br>  http://cooking.appledaily.com </p></body></html>