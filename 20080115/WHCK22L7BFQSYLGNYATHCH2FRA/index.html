<html><header><meta charset="utf-8"><title>國際Gossip：英要簽證入境遊客打指模</title></header><body><h1>國際Gossip：英要簽證入境遊客打指模</h1><p>英國政府噚日開始，要求所有持簽證入境嘅遊客印手指模（圖）。𠵱家約有133個國家嘅人要簽證入英國，但係唔包括曾經係英國殖民嘅香港人，香港人去英國係免簽證嘅。印手指模入境，係為咗反恐，憑手指模確認入境者係唔係恐怖分子，美國開咗先例，日本、南韓都追隨其後。之前，美國仲話要打勻10隻手指模。<br> 美聯社</p></body></html>