<html><header><meta charset="utf-8"><title>馮仁昭四圍超︰貝安琪美國學吊威吔 - 馮仁昭</title></header><body><h1>馮仁昭四圍超︰貝安琪美國學吊威吔 - 馮仁昭</h1><p>貝安琪（右）同媽媽劉香萍噚日喺銅鑼灣龍皇酒家，拍攝亞視節目《鮮入為煮》，同主持黃麗梅（左）講飲講食。貝安琪喺德國長大，但一樣好鍾意食中菜。貝安琪即將拍電影做警察卧底，2月會專登飛去洛杉磯上堂學吊威吔，轉做打女可能會手瓜起𦟌，貝安琪話：「唔怕，我本身做瑜伽都有肌肉。」</p></body></html>