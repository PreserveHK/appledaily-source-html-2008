<html><header><meta charset="utf-8"><title>副線集中營</title></header><body><h1>副線集中營</h1><p>唔係猛龍唔過江！最近又多一條猛龍登陸，Accessories專門店PLUSIT由歐洲首次踏足香港。話得係猛龍，當然唔賣雜嘜，專賣Galliano、JustCavalli、C'N'CCoSTUMENATIONAL、EXT囗、GFFERR囗五個大牌副線，主攻手袋、鞋、銀包等OL至冧貨品，連名模姚書軼一進店都立即臣服於一眾貴氣包包中，各位時裝信徒以後又多個地點潮拜了。<br><br>記者：葉雪芯<br>攝影：周旭文<br>Model：MikkiYao@stylemanagement<br>Makeup：Meegan<br>Wardrobe：7forallmankind</p><p>連鎖店只賣五牌</p><p>PLUSIT於2005年成立，短短三年間已在不少時裝重鎮開設分店達九十多間，歐洲時裝心臟如米蘭、羅馬、巴黎也有其分店，而日內瓦、東歐地區、地中海遠至中東也有駐點。可能為免「多隻香爐多隻鬼」爭餐死，PLUSIT唔靠賣衫響朵，反而專賣名牌Accessories，主打手袋、銀包、鞋、皮帶、眼鏡等。引入的品牌亦非常揀擇，只賣五個牌子：鬼才設計師JohnGalliano主理的副線Galliano、狂野派代表RobertoCavalli之副線JustCavalli、意大利創意王CoSTUMENATIONAL副線C'N'CCoSTUMENATIONAL、以牛仔褲起家的意大利EXT囗及前Dior總舵主GianfrancoFERR囗之年輕副線GFFERR囗。今勻首次登陸亞洲，正是揀咗香港做第一站。</p><p>JustCavalli姬魔也愛</p><p>PLUSIT08年秋冬季都玩主題，就係要「瑰麗」見人。第一件事梗係要睇睇超模KateMoss今季力撐的JustCavalli，整個系列大玩本季大熱的濃厚東方色彩，設計靈感亦來自二、三十年代流行的查爾斯頓風（Charleston-style），帶點復古味道。除了一向的招牌AnimalPrint之外，今季仲多了另一焦點──限量版眼鏡蛇印花，KateMoss都睇中此新款漆皮手袋，睇嚟大家又要搶跟。</p><p>Galliano印花字句</p><p>若然有信心Carry到另類款，Galliano08秋冬配飾就一反常態玩浪漫，手袋上印滿浪漫意味的字句印花圖案，部份款式還有印上肖像圖案。再加上心形、鎖匙形和品牌標記「g」字的金屬小配件，今季的浪漫柔情各位OL姊妹應該會Buy啦！</p><p>C'N'C個性搶眼</p><p>想型番少少，就有一向都好夠Chic的CoSTUMENATIONAL副線C'N'CCoSTUMENATIONAL。今季繼續行個性路線，秋冬配飾系列以煙灰色為主色系，間中夾雜了些少紫色和綠色，十分EyeCatching。</p><p>C'N'CCoSTUMENATIONAL紫色閃石Clutch$2,480<br> C'N'CCoSTUMENATIONAL黑色Monogram高踭鞋$3,380</p><p>意國同鄉EXT囗＆GFFERR囗</p><p>EXT囗黑色Monogram手挽袋$2,480<br> EXT囗黑色Open-Toe高踭鞋$3,980</p><p>GFFERR囗黑色雙扣鱷魚皮壓紋手袋$4,480</p><p>名模口味攻蛇袋</p><p>講到貴牌手袋專門店，唔止一班OL、闊太即刻兩眼發光，就連名模姚書軼（MikkiYao）都為之瘋狂！名牌手袋藏袋量不少的Mikki知道PLUSIT在香港開店已經興奮：「終於聽到PLUSIT由歐洲開到嚟香港，梗係開心啦，以後唔使再專登飛去外國掃新貨。我最鍾意佢夠方便，一間舖入齊五個牌子，唔使周圍搵。」Mikki一眼就睇中JustCavalli的限量版眼鏡蛇印花手袋，仲摸咗幾次：「呢款新印花好得意，以往的JustCavalli多數都係真皮或壓紋皮，好少有布印花出品，第一眼睇到我仲以為佢玩菠蘿Pattern㖭！」咦？同KateMoss口味一樣噃，大家識揀啦！</p><p>PLUSIT（21968410）<br> 尖沙嘴柯士甸道1號圓方商場1033號舖</p></body></html>