<html><header><meta charset="utf-8"><title>窩輪搏擊：13893吼位短炒 - 俊樺</title></header><body><h1>窩輪搏擊：13893吼位短炒 - 俊樺</h1><p>雷曼破產，花旗股市隔晚勁跌逾500點，但危機顯然未過去，AIG同埋WashingtonMutual被評級機構調低信貸評級，加深咗呢兩間公司破產危機，如果真係破產，就算聯儲局減息都唔會救到短期個市。<br> 港股噚日跌咗1052點，成交大增至884億元，啲股民都冇晒心機，亦唔敢博反彈，噚日窩輪成交大幅縮減。</p><p>滙控C輪13893：滙控（005）噚日雖然跌，但算係跑贏大市，暫時會係好友頂住個市嘅工具，股價反彈有機上番123元，可以買少少C輪13893博吓，隻輪現價6.1仙。<br> 正股升上123元，13893可見8.1仙，正股跌穿115元就沽咗隻輪止蝕。<br> 俊樺</p></body></html>