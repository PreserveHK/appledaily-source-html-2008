<html><header><meta charset="utf-8"><title>中環在線：宜家高層唔肯去印度 - 李華華</title></header><body><h1>中環在線：宜家高層唔肯去印度 - 李華華</h1><p>中國同印度都係亞洲最主要新興大國，好多歐美企業嚟亞洲區搵供應商同採購基地，自然會比較吓兩個國家嘅優劣。</p><p>實地考察搞到call白車</p><p>中國最出名嘅優勢係產業鏈完善，即使係豆膶咁細嘅地區，裏面都有齊製造商所需逾百種零部件，效率異常之高。不過北歐宜家傢俬嘅亞太區高層，就唔係為咗呢個原因選擇中國做供應商。<br> 宜家喺中國嘅主要供應商之一捷豐家居（776），總經理鮑向前同華華講，當年宜家亞太區高層到印度實地考察，結果搞到要由救護車送入醫院，因為食咗啲唔亁淨食物搞到肚瀉。宜家高層因此誓言5年內都唔會喺印度做採購，否則寧願辭職唔do。<br> 至於另一個新興市場越南，佢話今年爆發金融危機，當地通脹率飛升，𠵱家仲高企喺28%，越南工資同內地工資都唔差得幾遠，所以始終都係中國生產好。</p></body></html>