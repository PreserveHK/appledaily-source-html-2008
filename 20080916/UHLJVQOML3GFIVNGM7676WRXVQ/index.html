<html><header><meta charset="utf-8"><title>中環在線：許榮茂中醫道理營商 - 李華華</title></header><body><h1>中環在線：許榮茂中醫道理營商 - 李華華</h1><p>家陣啲富豪好多都係由低捱上嚟嘅，世茂房地產（813）主席許榮茂喺70年代，啱啱落嚟香港嗰陣，只係喺一間藥店做夥計，當年所學中醫嘅嘢，家陣成為上市公司主席嘅許榮茂，當然未必記得，但一啲理論佢仲用得上，佢仲話，學中醫對從商有好大幫助。</p><p>講究平和唔暴躁</p><p>新浪房產轉載足球報社．勁球網報道，傳有意入主英超球隊紐卡素嘅許榮茂話，觀察到有啲人雖然好聰明，但一暴躁起嚟就好容易失控，呢個係做大事嘅大忌。<br> 許榮茂嘅發迹史好多人都講過，佢自小受從醫嘅父母影響想做中醫師，點知當年佢嚟香港後，發現自己淨係識得講閩南話、普通話，講廣東話嘅病人同佢講病症佢都唔識聽。<br> 不過佢都冇因為咁暴躁，而係心平氣和咁正視問題，喺間藥店做咗幾日就冇再做，一啲都冇浪費時間，就係咁，之後先有機會做證券經紀，走上富豪第一步。</p></body></html>