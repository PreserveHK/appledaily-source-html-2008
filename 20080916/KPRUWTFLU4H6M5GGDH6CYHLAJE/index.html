<html><header><meta charset="utf-8"><title>辦公室診所</title></header><body><h1>辦公室診所</h1><p>打份工，想搵多個錢，住好、食好、着好，求財啫！尤其OL返工時間長，坐到腰痠背痛，懶理不理，以為瞓夠八小時就算。每天穿三吋高跟鞋，腳腫腳掌痛算小兒科，不過職業病可大可小，趁早多做伸展運動，慎防日後肌筋勞損。即睇瑜伽導師教你辦公室簡易伸展操！<br><br>記者：郭佩韻<br>攝影：周旭文、梁細權<br>Model：Aryi、Eriko@Stagemodel</p><p>專治病症：腰痠背痛
</p><p>OL最大弊病是長時間對電腦打字，坐得耐，腰梗、手軟、眼累，久而久之變成嚴重腰背痛、肩頸發炎，甚至手筋膜炎等。貪靚穿高跟鞋又容易導致腳部水腫，腳掌痠痛，如果已出現類似痛症，表示身體已發出警號。明知要做運動改善，奈何工作時間長，何來時間抽空外出做運動？其實只要在辦公室抽些少時間，每天花10至15分鐘做幾個伸展動作，即可舒緩頸梗膊痛之壓力，鬆弛肌肉。</p><p>動作一　練蠻腰</p><p>動作二　練腰臀</p><p>動作三　練肩頸</p><p>單對單重點醫
</p><p>一對一私人訓練課程，把瑜伽及Pilates等靜態修煉，糅合適量健體運動，針對個人問題作出重點訓練。瑜伽導師Icy話OL平日穿高踭鞋，令腳部肌肉受損，腳踭腳掌位置容易疲勞，甚至因移位令全身肌肉出現各種痛症。如果出現這些問題，即可練習針對性的伸展動作以作改善，跟私人教練學習一招半式伸展動作，日後自我努力持之以恒，痛症問題自可得以改善。</p><p>挺直腰坐好，雙腳踏地，右腳小腿放上左腳大腿上並伸直腳掌。左手抓住右腳腳趾，右手穩固右腳腳腕位置，順時針方向轉動右腳腳掌約十次，換另一邊腳重複動作。</p><p>前後腳分開，屈曲左腳，右腳伸直，左手放椅柄，右手輕力向前推盆骨位，右腳微曲壓下，記住腰部要保持挺直。</p><p>站直身體，左手放在椅柄上，右手拿着腳掌，向上往腰部拉，記得腳掌要呈半月彎形。</p><p>挺直腰坐好，張開雙手，用腰力帶動上身扭去左邊，雙手搭住椅柄，然後另一邊重複動作。</p><p>mYoga私人訓練課程<br> 價錢：每堂約$600-$800（視乎導師而定）<br> 查詢：myoga23907788</p></body></html>