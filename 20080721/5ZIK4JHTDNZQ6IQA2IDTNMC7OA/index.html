<html><header><meta charset="utf-8"><title>新車速報：Transit變凍肉王</title></header><body><h1>新車速報：Transit變凍肉王</h1><p>唔少商用車嘅用家，都以為新一代FordTransit只有客貨車版，但實情佢哋都有可按客人需要、而加裝不同類型貨斗嘅車陣版本，今日呈現喺大家眼前，呢部加有DENSO冷氣嘅冷凍貨箱車就係最佳例子。<br><br>記者、攝影：鄭達基<br>查詢：FordHK（25031032）&#13;</p><p>冷凍能力增25%</p><p>呢款裝有冷凍貨箱嘅新一代FordTransit，屬4.3噸嘅三座位車陣版本，所用引擎係2,402c.c.柴油Turbo引擎，馬力及扭力輸出分別為140匹及375Nm，並配以6前速手波，單睇數據要打贏班同級對手真係好Easy；至於後面嘅冷凍貨箱，就配備咗DENSOSuperFreezer獨立貨箱冷凍機系統，佢唔只可令貨箱室溫低至零下20oC，更首創噴射循環製冷系統，令冷凍能力提高25%，加上採用咗專利O型環密封技術，亦能有效防止冷氣外泄。控制器方面，廠方則將之安裝於波棍下，調校貨箱溫度頗就手，咁無論運嘅係冰鮮雞定係雪糕，都唔使再怕貨箱唔夠凍！<br> <br> 售價：<br> $248,000（三座車陣版）<br> $128,000（貨斗連冷氣機）</p></body></html>