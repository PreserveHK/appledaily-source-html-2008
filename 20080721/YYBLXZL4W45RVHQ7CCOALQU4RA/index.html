<html><header><meta charset="utf-8"><title>求驗客手記：巴甲旺主隊獨欠法林明高 - 求驗客</title></header><body><h1>求驗客手記：巴甲旺主隊獨欠法林明高 - 求驗客</h1><p>激死我！好㷫呀！呢輪巴甲賽事，10場入面開足8支主隊W，最爆係榜首法林明高竟主場0:1不敵升班馬維多利亞，錄得兩連敗，累我周日斷咗條主場W過關！嗰邊聖保羅主場正路2:1砌低保地花高，1.55倍W冇問題。喺度仲想讚吓聖保羅門將羅渣里奧辛尼，今場佢有份12碼建功，係佢職業生涯嘅第80球，都算係一項紀錄。</p></body></html>