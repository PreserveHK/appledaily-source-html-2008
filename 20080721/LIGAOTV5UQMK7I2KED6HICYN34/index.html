<html><header><meta charset="utf-8"><title>賽後拆局：強隊友賽失手累街坊 - 畢傑</title></header><body><h1>賽後拆局：強隊友賽失手累街坊 - 畢傑</h1><p>上周六友賽戰果通地眼鏡碎，馬會為曼聯、阿仙奴及利物浦等英超勁旅的友賽開盤受注，當中只有阿仙奴驚險地力保1.22倍熱W，其餘當然是損手收場。接下來足智彩再為車路士亞洲之旅開盤，波友小心喇！</p><p>曼聯利物浦熱W泡湯</p><p>曼聯今次遠征南非的凱撒酋長，正選陣容上縱有朗尼、泰維斯及史高斯等主力，仍被對手哥拿廸的12碼先開紀錄，半場落後0:1，同時爆出主隊7.6倍「半勝」。換邊後紅魔由伊高斯頭槌扳平1:1，惟臨場轉冷的1.25倍W亦要泡湯。<br> 捧紅魔失利，轉捧阿仙奴的球迷同樣贏得險，兵工廠作客班列特先負0:1，又爆冷開出主隊8倍「半勝」；幸好換邊後分別憑森遜及巴拉薛廸建功，最終反勝2:1保1.22倍熱W。就連利物浦亦僅迫和克拉科夫1:1，同失1.57倍W。</p><p>車仔亞洲行無謂重注</p><p>強隊友賽頻頻失利，與他們已近兩個月未有正式比賽、以及主力未在狀態及踢唔足全場有關；畢竟是友賽，波友無謂大注大注捧強隊。車路士將在周三對FC廣州及周六對FC成都，吸收這次教訓後，唔賭友賽相信不是損失。<br> 畢傑</p></body></html>