<html><header><meta charset="utf-8"><title>時戴令（2）：OL平價衣櫃</title></header><body><h1>時戴令（2）：OL平價衣櫃</h1><p>無話一定要買幾千蚊一件衫返工先算得上有style。OL市場一向是時裝界必爭之地，近年多了不少以親民價攻陷OL歡心的掃貨場，例如H&amp;M、ZARA等，錫住大家荷包的價碼但照樣交足貨；就連GiordanoLadies等OL服裝的老臣子都要upgrade力爭上游玩新形象，務求在OLstyling呢塊餅霸得幾多得幾多！<br><br>記者：葉雪芯<br>攝影：陳陶鈞<br>model：Camila@ModelManagement<br>make-up&amp;hair：Becky</p><p>H&amp;M　平賣名氣&#13;</p><p>自從H&amp;M進駐香港後，改變了不少OL的血拼模式，唔使左計右計budget，平至幾十就已經有交易，更時不時就同不同單位crossover，繼搵娜姐搞設計、同RobertoCavalli玩交叉，今個秋冬，最強出擊，仲有十月同玲姐的CommedesGarcons出crossover，價碼唔變，賣名氣，打破「平嘢無好」嘅觀念，到時各位姊妹真係可以「掃」CdG了！</p><p>EO:IO　主打連身裙</p><p>EQ:IQ都算得上是OL化算選擇，主打連身裙，擺到明為方便OL返工，一件過，唔使煩襯衫，又唔使買完上身再買下身，平平哋一千蚊搞掂一個look，斯文大方。今季推出多了不同的顏色，返工唔再是黑黑白白。</p><p>GiordanoLadies　剪裁取勝
</p><p>幾時都要增值自己，在時裝界紮穩馬步不易，長江後浪推前浪，唔發憤，好易俾人淘汰。H&amp;M、ZARA呢類掃貨場搶了不少客路，就連有「OL衣櫃」之稱的GiordanoLadies都要改頭換面搞搞新意先留得住OL心。GiordanoLadies一貫黑白灰作風，唔再玩行政人員look，改玩闊身cutting，甚至以怪cut風格跑出，型格了不少。</p><p>GiordanoLadies白色線質V領背心$325及深灰泡泡束腳褲$595（g）
</p><p>（h）H&amp;M（21109546）<br> 中環皇后大道中68號地下　<br> <br> （g）GiordanoLadies（29237118）<br> 銅鑼灣渣甸坊京華中心1樓　<br> <br> EQ:IQ（21968238）<br> 尖沙嘴柯士甸道1號圓方商場1046舖</p></body></html>