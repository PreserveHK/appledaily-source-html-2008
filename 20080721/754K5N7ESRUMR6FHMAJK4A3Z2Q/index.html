<html><header><meta charset="utf-8"><title>專家對話：港股有望上24000</title></header><body><h1>專家對話：港股有望上24000</h1><p>上周五恒指未有太大升幅，彷彿無力再上，外圍對金融股前景不明朗，散戶憂慮下試低位，但嘉賓認為港股表現已經很好，成交減少只因散戶偏向不願持貨過夜，只要留意技術走勢繼續向好，恒指可重上24000點之上。<br> <br> 傑：輝立證券董事　黃瑋傑<br> 碩：亨達集團研究部董事　黃敏碩<br> 楊：主持　楊慧玲<br> <br> 楊：港股未有受惠於美股造好，只有139點升幅，好似無力再上；究竟未來恒指會橫行，定係跌番落去呢？<br> 傑：恒指已經連續兩日收市喺10天移動平均線上面，技術指標而言，係轉好嘅現象，不過要肯定係唔係止跌回升，要睇番恒指可唔可以上番20天移動平均線，另外又要睇9天RSI升番上50之上，先可以肯定恒指轉回強勢，如果加埋升穿20天線而出現黃金交叉嘅時候．恒指就有機會上試24000點嘅水平。<br> 碩：港股比起其他外圍股市造得比較好，開始睇到個別公司有利好消息；但要留意資金有無流入股市，帶動指數繼續上冲，其實大家對後市可以抱住樂觀態度。</p><p>搶先貼股：遠洋地產走勢差</p><p>黃小姐：我諗住短炒遠洋地產（3377），唔知好唔好。<br> 碩：我自己都幾中意遠洋地產，佢基本因素係幾好；不過股價走勢近期比較差，佢唔係業內龍頭股，如果你想短炒，可以考慮買入中國海外（688）。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股&#13;</p><p>今日嘉賓：</p></body></html>