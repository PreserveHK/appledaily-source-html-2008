<html><header><meta charset="utf-8"><title>求驗客手記：細哨落嘴頭𠱁施多夫 - 求驗客</title></header><body><h1>求驗客手記：細哨落嘴頭𠱁施多夫 - 求驗客</h1><p>朗拿甸奴前日喺練習賽射入加盟AC米蘭後嘅第1球，令在場5千幾名球迷癲晒。講番佢同施多夫爭着AC米蘭10號球衣單嘢，據講除咗「細哨」個人喜好外，佢贊助商「一剔」有個R10系列；不過施多夫好似企得好硬，點算？消息指佢為討好施多夫，一見面就話對方係自己偶像，仲諗住加入對方個蘇里南兒童基金會做義工喎。咁識做，施多夫肯割愛啦啩？</p></body></html>