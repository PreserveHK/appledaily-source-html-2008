<html><header><meta charset="utf-8"><title>專家對話：反彈浪未完</title></header><body><h1>專家對話：反彈浪未完</h1><p>昨日恒指造好，升489點，有傳中央會出招救內房業，令內房股走勢強勁，嘉賓認為，中央可能會推出放寬借貸等政策穩定樓宇價格，藉以穩定內房業。<br> <br> 孫：孫柏文<br> 黃：一中證券聯席董事　黃偉康　<br> <br> 李：法興證券衍生工具部亞洲區董事李錦<br> 孫：今日（即昨日）內房股走勢強勁，因為有傳中央接見咗內房業老闆，了解佢哋嘅困境，究竟中央會點樣出手救內房業呢？<br> 黃：似乎內地已經有聲音要求穩定內地樓市價格，因為之前真係跌得太急，如果繼續跌落去，就可能對整個經濟構成壓力，如果市場對資產價格都有隱憂，未必會推出救市措施，反而可能會推出放寬借貸嘅政策，穩定番個樓宇價格。<br> 李：市場好多傳聞，中央可能會推出平準基金救市，呢個係今日A股升嘅其中一個原因；另外如果要個A股企穩，就可能批准回購自己公司股份，應該會最有效，不過無論A股定港股，以今日（即昨日）走勢嚟睇，我幾有信心佢哋會反彈多幾日。</p><p>搶先貼股：富邦有機返家鄉</p><p>郭先生：6月中6.83蚊入咗富邦香港（636），有冇機返家鄉？<br> 黃：如果憧憬台灣股巿反彈，富邦可以有機會反彈上6蚊至7蚊，從技術走勢睇，上番你買入價可以止蝕。</p><p>中電信4.5元可沽</p><p>林先生：5蚊入咗中國電信（728），跌到呢個位想止蝕。<br> 黃：我唔建議你止蝕，但係如果你真係守唔到長嘅話，可以喺4.5蚊左右沽貨。<br> 李：窩輪市場唔再留意中電信，反而留意中移動（941）call輪，反映市場睇反彈都係睇好中移動，中電信短期反彈力不大。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股&#13;</p></body></html>