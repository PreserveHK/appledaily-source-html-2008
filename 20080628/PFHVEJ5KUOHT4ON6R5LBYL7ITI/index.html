<html><header><meta charset="utf-8"><title>拉闊足球場：《拉闊》搶閘選最佳陣容</title></header><body><h1>拉闊足球場：《拉闊》搶閘選最佳陣容</h1><p>《拉闊足球場》下次舉行日期：03/07<br> <br> 想參加？即上<br>  http://soccer.atnextcom/jp/soccer <br> <br> 節目重溫：<br>  http://sport.appledaily.com </p><p>歐國盃進入最後直路，周日決賽由德國對西班牙；未知鹿死誰手，《拉闊足球場》各位讀者，已經嚴選今屆賽事最佳11人，又同你哋心目中最佳人選一唔一致呢？
</p><p>夫唱婦隨</p><p>Alan：波歷克（攻擊中場）<br> Eva：芬寧斯（防守中場）<br> Alan：波歷克未過車仔時，我已經好鍾意，呢位德國大帝攻又得，守又得，係大賽球員；而我個老婆揀嗰個芬寧斯，就係我要求佢揀，事關芬寧斯分組賽所見，已經幫波歷克減輕好多壓力，等波歷克專心策劃進攻；決賽我支持埋德國呢對中場最佳拍檔，可以贏埋西班牙。</p><p>西甲專家</p><p>Victor：卡廸維拿（左後衞）<br> Victor：大家都話拿姆係最佳左後衞，我就認為卡廸維拿更好；卡廸維拿以前打中場出身，不過截擊力一啲唔弱；佢喺西班牙國家隊打左閘，同右閘沙治奧拉莫斯簡直係雙翼齊飛；配合佢哋4人中場線，變化好大，同恩尼斯達、大衛施華做組織又得，落底線出波又得，甚至有遠射，卡廸維拿係幾全面左閘。</p><p>支持葡軍</p><p>Marco：比比（中堅）<br> Marco：雖然葡萄牙出局，我都認為比比打得唔錯；通常大家都選入決賽球隊嘅球員做最佳；但比較西班牙嘅佩奧爾、德國嘅梅士達，比比的表現不比佢哋差；尤其是第1場分組賽，後上助攻更入埋波；如果葡萄牙過到德國，比比嘅評價更高。</p></body></html>