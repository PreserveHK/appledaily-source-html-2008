<html><header><meta charset="utf-8"><title>Miki自爆暗戀男對手</title></header><body><h1>Miki自爆暗戀男對手</h1><p>楊愛瑾（Miki）和傅穎（Theresa）昨日到西貢拍攝無綫J2台節目《愛情研究院》，其間該村村長甫見Theresa，即熱情上前要求搭膊頭合照，嚇了伊人一跳。<br> 眾嘉賓在節目中大談辦公室戀愛，Miki自爆曾戀上戲中對手，雖然兩人拍攝了十幾日感情戲，但到了最後幾日，對方竟送上禮物及一串感人文字，觸動了Miki芳心，可惜最後兩人都沒有開花結果。問她可有感到可惜？她說：「只係覺得點解唔早啲開始拍戲，不過唔講太多，唔好估啦，𠵱家都冇乜見。」<br> Theresa與Miki分享擇偶條件，問到緋聞男友林孝賢是否符合條件？Theresa說：「我鍾意唔煙唔蒲唔酒嘅男仔，我唔係指佢係呢類型男仔，只係我哋真係朋友。」<br> 採訪：馬建華<br> 攝影：黃偉雄</p></body></html>