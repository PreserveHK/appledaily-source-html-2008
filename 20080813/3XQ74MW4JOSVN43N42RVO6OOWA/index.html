<html><header><meta charset="utf-8"><title>5.1靚聲環抱睇奧運</title></header><body><h1>5.1靚聲環抱睇奧運</h1><p>全世界淨係諗住「高清咗未？」其實今次北京奧運仲係首次以5.1聲道環迴立體聲直播㗎！用光纖直駁舊5.1DVD影院組合固然得，但玩得Pro、靚聲啲，獨立AMP再加5.1喇叭真係唔慳得，順手駁埋部PS3、Blu-rayPlayer，從此一勞永逸。<br><br>記者：陳國輝<br>攝影：陳盛臣<br>Model：Phoebe</p><p>Sales推介　睇奧運熱AMP<br>駁機頂盒最平入門</p><p>要求唔高，一心淨係諗住睇奧運同電視台高清節目，咁平平哋買RD-5503已經夠玩！佢除咗支援5.1聲道，就只係得番光纖及基本AVIn/Out，勝在售價唔過$1,000！</p><p>PS3機頂盒兩用</p><p>好多PS3用家都買STR-DG520嚟夾！有人話同牌子會夾啲，筆者認為聲效柔中帶剛，打機睇BD時冇咁數碼、死硬；機身提供兩組HDMI輸入、1組輸出，同時駁Blu-ray睇1080p兼睇高清奧運；機身另置兩組OpticalIn，駁多幾組AV器材都唔成問題。</p><p>機頂盒輕鬆設定</p><p>睇呎數揀靚喇叭<br>的骰小巧CantonMovie60CX</p><p>號稱房仔殺手！每隻喇叭體積9×9×10cm，僅重0.8kg，又輕又細，最好Set部電視喺窗台，然後再放4隻衞星喇叭及Woofer喺床頭、梳妝枱！跟機還附送掛牆及座地架；100WPower未算非常炸得，但用於200呎範圍以內則夠玩有餘。</p><p>力水夠勁JBLSCS260.5$3,280</p><p>相對60CX重啲，每隻約1.4kg！衞星喇叭、SubWoofer的Power分別達50/200W和100WRMS，無論高音或低音都肯定炸得，300幾呎廳都夠玩！</p><p>低音實淨CantonMovie100MX$3,980</p><p>提起呢個德國牌子，AV發燒友一定識！100MX最大特點係內磁夠大，當發出低頻時能產生強勁震動力，令音色勁實淨；輸出功率達到100W，應付迷你客廳都夠玩。</p><p>平價首選JBLSCS200.5$2,680</p><p>同SCS260.5相比，呢款雖然Power細啲，力水冇咁勁，但價錢就平近$1,000，主攻150至200呎居室環境；AV場Sales話呢款5.1喇叭特別多人買，睇奧運都啱。</p><p>英國老牌TannoySFX-5.1$4,680</p><p>Tannoy出開高檔喇叭，今次玩迷你5.1實屬罕見；與之前介紹嘅5.1最大分別，係SFX-5.1配置獨立高頻喇叭，令現場感更豐富逼真，用嚟睇奧運比賽當然最啱！</p><p>華仁影音（23983022）<br> 網址： http://www.ccav.hk <br> 地址：旺角花園街75-77號花園商業大廈4字樓401-402室</p></body></html>