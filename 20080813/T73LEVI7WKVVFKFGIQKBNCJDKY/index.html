<html><header><meta charset="utf-8"><title>林海峰教女家中塗鴉遇反抗</title></header><body><h1>林海峰教女家中塗鴉遇反抗</h1><p>林海峰前晚為意大利皮革品牌Fendi手袋設計比賽，任頒獎嘉賓，他透露會由得兩名女兒在家中的牆上塗鴉，發揮創意，不過囡囡反而怕弄污家中而婉拒。至於劉嘉玲早前為Fendi以煙花圖案設計的baguette手袋，獲人以暗標價$98,000高價投得。</p><p>意大利皮革名牌Fendi早前推動本地創作及慶祝簽名式的baguettebag十周年，舉行網上設計比賽，同時邀請了中、港、台名人如林海峰、夏永康、陳奕迅和黃偉文等設計獨特的baguette作藝術展，之後暗標拍賣，所得款項撥作設計比賽得獎者到Fendi羅馬總壇考察及實習旅費。</p><p>童心畫出創意</p><p>前晚林海峰、攝影名師夏永康及本地插畫家AliceChan到海港城出席網上設計比賽頒獎禮，林海峰大讚這個設計比賽說：「呢啲嘢好啱小朋友，因為用小朋友心態先可以畫出創意嘅嘢，好多阿媽唔畀小朋友喺屋企嘅牆畫嘢，我就鼓勵兩個女喺屋企畫花幅牆，反而我個女唔想整污糟幅牆而拒絕我。」<br> 林海峰又透露幼女愛做勞作，她說：「我睇佢整嗰時，好似睇奧運咁緊張，想幫手整埋一份，不過都唔會，因為要畀佢自己發展，留番個滿足感畀佢自己。」問他有否覺得女兒有創作天份，他說：「家長都話仔女有天份。」問會否給女兒入娛樂圈時，他即發揮幽默本色說：「入超市都得，入乜地方都有可能。」</p><p>嘉玲袋賣10萬</p><p>此外，早前由中、港、台三地名人設計的baguettebag，暗標拍賣於前晚8時結束，劉嘉玲在台北發表、以煙花圖案設計的baguettebag，被人以$98,000高價投得，楊千嬅則用了$88,000，投下本地插畫家CarrieChau的MyGirl.MyBaguette作品。<br> 採訪：JessicaNgan<br> 攝影：EdwardChou</p></body></html>