<html><header><meta charset="utf-8"><title>中環在線：畢菲特自傳下月面世 - 李華華</title></header><body><h1>中環在線：畢菲特自傳下月面世 - 李華華</h1><p>要睇股神畢菲特嘅心得，只可以一年一度睇佢旗下嘅巴郡年報當秘笈。不過，就嚟會有本真正股神秘笈面世──首本由畢菲特親自授權嘅個人自傳，下個月29號出版。呢本股神自傳由大摩前保險分析員AliceSchroeder撰寫，BantamDell出版。原本股神自傳諗住喺今年5月巴郡股東大會出版，但後尾趕唔切，搞到推遲4個月先面世。<br> 股神自傳書名叫《TheSnowball：WarrenBuffettandtheBusinessofLife》，取自股神講過嘅一句說話，「Lifeislikeasnowball.Thereallyimportantthingisfindingwetsnowandareallylonghill.」全書976頁，作者Alice花咗過千粒鐘訪問股神，當中股神會分享佢嘅生活同事業。Alice仲得到御准，可以睇股神嘅files同訪問佢嘅朋友。華華諗，應該唔少得佢老友微軟前主席蓋茨講吓對股神嘅感受。</p><p>定價35美金</p><p>股神自傳定價35美金，約273港銀，花唔夠300蚊就學到股神嘅投資心得，可以話物有所值。據美國財經雜誌《福布斯》全球富豪最新排名，股神身家超越蓋茨成為全球首富，個人資產高達620億美金，約4836億港銀。</p></body></html>