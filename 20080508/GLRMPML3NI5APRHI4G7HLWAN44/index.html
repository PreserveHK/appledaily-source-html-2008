<html><header><meta charset="utf-8"><title>自嘲S形變T形<br>關心妍激瘦跌Cup「乜都冇晒」</title></header><body><h1>自嘲S形變T形<br>關心妍激瘦跌Cup「乜都冇晒」</h1><p>陳曉東、張娜拉及關心妍等前晚錄影《勁歌金曲》，三人各有各煩惱，東東母親曾遺失了他贈送鑲上33粒鑽石的手鏈，故他今年要買份大禮安慰她；關心妍則煩惱體重下降，身材變平；張娜拉則要惡補其肉酸的廣東話。</p><p>陳曉東、張娜拉、關心妍及劉浩龍等前晚到將軍澳電視廣播城演出《勁歌金曲》，眾人要演繹日本改編歌，東東與主持胡蓓蔚合唱《午夜吻別前》及《如果這是情》等，他說要趁入廠前極速背歌詞，是晚眾歌手中以他資歷最深，算是前輩，東東不好意思地說：「係都前少少啫，所以我更應該背熟啲歌詞。」</p><p>東東折現𠱁母</p><p>關心妍近來因失聲要吃類固醇藥，瘦得只剩99磅，她說：「我唔想再瘦喇，乜都冇晒，唔想太平呀，冇咗S身材，剩番T形，得番個頭。」她表示現穿甚麼衣服都要修改，連內衣也要添置新的，問她上圍有否細一個cup，關心妍說：「總之有一個程度啦，瘦咗喺啲唔啱嘅地方。」<br> 東東將於母親節舉行新碟簽名會，他謂母親當日也很忙，故不會出現為他打氣，問他送甚麼禮物給媽媽，他說：「食餐飯啦，我媽好現實，鍾意折現，其實我送現金加隻戒指已係必勝。」東東謂曾經送一條價值十多萬、鑲有33粒鑽石的手鏈給母親，怎知一次其母哭着致電他，表示在中環不見了，東東說：「我今年要努力啲送份大禮畀阿媽。」他又透露早幾年家裏遭爆竊，損失過百萬，近日他接到警方通知，着他去認領失物，東東說：「睇吓幾時有時間去認領囉。」&#13;</p><p>張娜拉練粵語</p><p>韓星張娜拉前晚獻唱《月亮代表我的心》，她今次來港宣傳四天，主要演唱國語歌及韓文歌，她覺得自己唱廣東歌很肉酸，但會加緊練習，希望有機會可以一試唱廣東歌給香港歌迷欣賞。<br> 採訪：駱華齡　攝影：陳順禎</p></body></html>