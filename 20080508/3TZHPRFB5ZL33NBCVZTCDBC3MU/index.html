<html><header><meta charset="utf-8"><title>唐素琪約基仔小方打機</title></header><body><h1>唐素琪約基仔小方打機</h1><p>樂壇女新人唐素琪日前為Neway卡拉OK店拍攝新一輯廣告，介紹該店除了有間主題K房有電視遊戲機提供外，稍後更會有電視遊戲賽車公開比賽。唐素琪雖然斯斯文文，但原來很愛駕駛，她說：「我好鍾意揸車㗎，但係如果玩遊戲機，賽車遊戲就唔叻，唔知點解我揸嘅車會左搖右擺。」</p><p>自認水皮</p><p>得知大會有公開賽車遊戲比賽，唐素琪也希望參加。但她不精於玩遊戲機，想找同事幫忙，她說：「我唔介意玩，但怕參賽者介意，因為我好水皮。我知道阿Mark（雷頌德）、古巨基同方力申都好鍾意打電視遊戲機，試吓提議阿Mark買個game一齊玩，可以教埋我。」有傳金牌唱片公司的歌手如方力申等，通常自資出碟，唐素琪說：「應該唔係啦！我冇咁嘅情況。」<br> 採訪、攝影：王連連</p></body></html>