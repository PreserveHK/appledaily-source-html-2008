<html><header><meta charset="utf-8"><title>BlogBlog趣：另類選擇 - 蘋果波神</title></header><body><h1>BlogBlog趣：另類選擇 - 蘋果波神</h1><p>華倫不乏好手，可惜下季勢星散<br> 德甲水準不高，混戰累波友<br> 格流里昂保單W玩魚生粥<br> 尼赫治成維拉利爾入球機器<br> 紐記立立亂，煞科戰作客愛華頓咪掂</p><p>最新動態</p><p>喺香港睇波真係好幸福，「現在」台周日竟然破天荒同時播晒10場英超，3、400蚊月費物有所值。人哋不計成本，用十幾位講波佬現場評述，加上兩位條裙短到無可再短嘅美女主持報數據，只要波友安坐家中，同步開着電腦上各大戰果網，只要一方傳來入球嘅聲響，即刻可以轉台睇重播入球鏡頭，做英超躉，真爽！<br> 人人想睇「曼車」點樣喺最後直路贏波爭霸，查實冇紅魔躉會相信佢哋「夫添」贏唔到韋根，不如留番散場睇佢哋捧盃；既然播足10場，以下係小弟提供英超煞科日另類5大看點。<br> 一：睇人點死，總刺激過戥人高興，雷丁作客打比郡，咪以為呢塊「羊」扒易食，小心鯁親降回英冠。二：「皇帝女」貝碧托夫能否進一步抬高身價，對紅軍好關鍵。三：咪㩒去639台，因為米堡鬥曼城，中型班鬥爛鬥悶。四：昅實老樸有冇打假波，放水畀富咸，哈利列納個樣其實好蠱惑。五：最後，梗係要睇阿仙奴點樣贏新特蘭，因為賽後可以同牽牛兄領取某紅軍躉同事一餐自助餐。<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>