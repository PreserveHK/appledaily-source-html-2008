<html><header><meta charset="utf-8"><title>「殘忍過人肉叉燒包」</title></header><body><h1>「殘忍過人肉叉燒包」</h1><p>【本報訊】「真係好恐怖，如果係真嘅，殘忍過人肉叉燒包！」石硤尾街市昨晚突然之間籠罩一片緊張及恐怖的氣氛，由於警方懷疑肢解案中的兇手，曾將死者的碎骨棄於街市的肉檔內，有街坊表示聽到肉檔內曾經有人骨後，嚇得向記者說：「我唔買（肉）了，我去超級市場（買）。」<br> 石硤尾街市內共有4、5個肉檔，記者去其中一家肉檔打聽警方較早前來搜索殘肢的細節時，握着切肉刀的夥計突然大吼：「冇嘢講、你喺度影乜呀！」此時，5、6名身穿制服的保安員奔至肉檔，不准記者拍照，並將記者「請」出街市。</p><p>街坊：人骨豬骨點識分</p><p>原來，街市內昨午已經有人在散播「人骨棄肉檔」的傳言，記者向街市附近食肆和大牌檔打聽時，有大牌檔夥計第一時間向記者說：「我哋唔用豬骨，係用豬輾來熬湯嘅。」亦有街市夥計悄悄向記者報料說：「我知道邊間（食肆）用街市啲豬骨。」<br> 經常幫襯上址街市的老街坊張先生說：「好離譜，人骨人肉同豬骨豬肉點識分吖，食咗落肚，覺得好恐怖。」石小姐說：「好得人驚，前幾日幫襯過肉檔，諗起都驚。」<br> 對於吃人肉或人骨湯，香港醫學會會長蔡堅醫生指一般情況下，人肉與豬、牛的肉類一樣，對人類健康並無影響。<br> 蔡醫生說，但若死者是遭落毒藥殺害，人們吃了含毒藥的人肉後，就有機會出現中毒危機。不過他笑言：「人肉與其他肉類相近，你食咗人肉落肚，若果冇人話你知，你其實根本唔察覺，但知道咗就會有心理陰影！」</p></body></html>