<html><header><meta charset="utf-8"><title>呂慧儀長腳蟹功踢走陳茵媺</title></header><body><h1>呂慧儀長腳蟹功踢走陳茵媺</h1><p>呂慧儀與陳茵媺昨日出席無綫劇集《原來愛上賊》宣傳，呂慧儀不但性感低胸，更大騷長腿，再次成功搶盡風頭，令同屆港姐冠軍陳茵媺也自嘆不如，雖然陳茵媺大讚對方性感，但當兩人合照時陳茵媺即刻使出跌膊招式作為還擊。</p><p>呂慧儀、陳茵媺、馬德鐘、李思捷、麥長青及艾威等，昨日於將軍澳為無綫劇集《原來愛上賊》之終結篇進行宣傳，無綫特意安排六位藝員負責出錢，宴請一眾幕後工作人員，雖然男女主角劉松仁及陳玉蓮未有出席，但兩人有心思地，分別送出榨汁機及iPod作抽獎禮物。</p><p>陳茵媺認輸</p><p>劇中飾演長腳蟹的呂慧儀繼早前以噴血三點式搶盡一眾女藝員的風頭後，昨日她再次以性感低胸加牛仔熱褲出擊，成功打敗同屆港姐冠軍陳茵媺。而陳茵媺眼見形勢不妙，原本身上的白色T恤於訪問時是十分整齊，但當與呂慧儀合照時即使出一招跌膊，可惜依然不敵對方的深溝長腿。事後陳茵媺大讚對方性感，她說：「佢好sexy嘛！冇話搶唔搶鏡，佢喺劇中角色本身都好性感。」
</p><p>冇問男友意見</p><p>呂慧儀直言近日心廣體胖故上圍豐滿了，對於自己近日性感打扮成功搶風頭，她說：「唔係喇！冇啲咁嘅事，佢（陳茵媺）都好靚同身材都好好呀，我唔係好博，只係劇情有咁嘅需要。」問到緋聞男友Dickson可會介意其性感打扮，她即與男友劃清界線，她說：「我哋都冇拍拖，我冇問佢意見。」<br> 採訪：王崇穎<br> 攝影：葉君海</p></body></html>