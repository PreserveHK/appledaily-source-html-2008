<html><header><meta charset="utf-8"><title>Fergie義助樂施會</title></header><body><h1>Fergie義助樂施會</h1><p>慈善機構樂施會一向都鍾意搵明星幫手宣傳，最近佢哋就搞咗個叫「InMyName-EndPoverty」嘅活動，呼籲各國元首今個星期喺紐約聯合國開會時，制訂滅貧策略。力撐今次活動嘅明星共有30幾位，包括BlackEyedPeas嘅Fergie（圖）同will.i.am、《色慾都市》（SexAndTheCity：TheMovie）女星姬絲汀戴維絲（KristinDavis）同埋AnnieLennox等等。</p></body></html>