<html><header><meta charset="utf-8"><title>家好月圓破收視紀錄<br>鍾嘉欣大義滅親　314萬人叫好</title></header><body><h1>家好月圓破收視紀錄<br>鍾嘉欣大義滅親　314萬人叫好</h1><p>《溏心風暴之家好月圓》前晚圓滿落幕，Jo飽夏雨與荷媽破鏡重圓，阿卡陳豪與阿月楊怡及管家仔林峯與于素秋鍾嘉欣等，也有情人終成眷屬。事實上，結局不僅令觀眾滿意，前晚于素秋將「家好月圓」餅舖七成股權還給Jo飽和荷媽的一幕，更錄得最高50點收視（即約有314萬名觀眾），不但追平韓劇《大長今》05年創下的最高50點收視紀錄，更成為本土劇集最高收視No.1。</p><p>無綫前晚假荃灣愉景新城舉行「家好月圓慶團圓」大型活動，安排劇中演員與觀眾一起食晚飯煲結局，而李司棋、夏雨和關菊英等人近日頻頻為《家好月圓》宣傳造勢，無非寄望收視再創高峯。結果前晚不負眾望，上周一至周五《家》劇平均收視連升4點，平均有38點（約239萬觀眾），周六晚平均34點（約213萬觀眾）。</p><p>腳頭甚好<br>鍾嘉欣兩集均據高點</p><p>前晚一連播放兩集的大結局成績更巴閉，雖然撞正英超勁旅車路士對曼聯的世紀大戰，但《家》劇平均收視勁升27點，收47點（約295萬觀眾），最高收視更達50點（約314萬觀眾），即全港有接近一半市民收看，不但打破去年《溏心風暴》大結局平均44點（約285萬觀眾）及最高48點（約311萬觀眾）的成績，更追平了05年韓劇《大長今》大結局最高50點的收視紀錄（約329萬觀眾）。雖然每年收視點人數計算會隨人口變化而更改，在觀眾人數方面《家》劇還未能超越《大長今》，但以本土製作劇集而言，卻寫下歷史性最高紀錄，不讓外購劇專美。<br> 至於前晚錄得最高50點收視點一幕，乃是于素秋鍾嘉欣當着紅姨米雪的面，宣佈已將自己名下的「家好月圓」七成股權轉給Jo飽和荷媽的一幕，事有湊巧地，該段時間剛巧是車路士與曼聯中場休息，相信有不少球迷轉台，在天時地利人和下，造就了鍾嘉欣這幕歷史時刻。鍾嘉欣今次演技雖備受批評，但她腳頭甚好，去年《溏》劇最高48點收視，正是得得地陳豪向常在心鍾嘉欣求婚。<br> 監製劉家豪昨在電話中說：「好開心，第一時間打電話畀所有演員，今朝早夏雨返加拿大，佢入閘前啱啱講到畀佢聽，佢開心到成個跳起咗，話終於好過外購劇。」劉家豪又表示本擔心車路士對曼聯大戰影響收視，幸最終有此佳績，而今日和下月無綫將舉行祝捷會。<br> 米雪、楊怡、李香琴、李司棋、關菊英和鍾嘉欣等，也對高收視感到鼓舞，認為終可為本地劇集爭口氣。對於素秋將股份還給荷媽和Jo飽一幕創下最高收視，米雪說：「嗰幕幫鍾嘉欣攞番好多分，之前大家成日批評佢只係喊包，其實佢做得好好，劇情需要，我仲好嬲打咗佢一巴，真打落去好到肉，咁樣鍾嘉欣啲戲就迫到出嚟。」鍾嘉欣則在電話中說：「套劇拍到尾段不停飛紙仔，嗰場戲我要喺一班前輩面前講咁大段對白，我都好擔心好有壓力。噚晚同大家睇大結局時播到嗰度，我都有啲眼濕濕㗎。」</p><p>吐氣揚眉<br>「唔使俾外購劇叻晒」</p><p>李司棋昨日出席無綫《我們的梅艷芳》拜神儀式時則說：「今朝知道開心到跳起，收視咁好真係件大喜事。」楊怡則說：「好開心，吐氣揚眉，唔使俾外購劇叻晒。」李香琴則笑言前晚若不是撞正曼聯對車路士的球賽，收視點或許會更高。<br> 此外，無綫總經理陳志雲前晚宣佈《溏心風暴》不會開拍第三輯，一眾《家》劇演員均一致認同應見好就收，李司棋更謂同類爭產故事已經飽和，她前晚說：「06年爭產到𠵱家，就算真係爭產都要唞唞，或者遲啲會有新嘅故事畀大家再合作。可以同成班觀眾一齊睇結局，係激動嘅一晚，亦係我一生人最好嘅回憶，就算將來去咗，咪埋眼之前都會好好回味。」對於向晴軒表示女性代入荷媽角色、懷疑丈夫有外遇的個案上升，司棋姐說：「如果佢哋搵到蛛絲馬迹另計，但自己冇證據唔好亂諗。」<br> 採訪：何慧斯、王崇穎、卓寶花<br> 攝影：葉君海、陳俊強</p><p>四大精采場面</p><p>《溏心風暴之家好月圓》前晚播出大結局，在荃灣筵開50席與觀眾同樂，每當劇集播放至感動位和高潮位時，觀眾即時有反應，以下五幕最多人拍手叫好。</p><p>1.Jo飽庭上懺悔<br> 荷媽（李司棋飾）在法庭內被紅姨代表律師問到會否與Jo飽（夏雨飾）復合時，表示假設性問題不答，其後Jo飽大讚荷媽是好女人，可惜他未有珍惜，所以不敢與荷媽復合。<br> <br> 2.荷媽答應復合（圖）<br> Jo飽獲六粒黐頭芒代為向荷媽提出復合，復合成功後，Jo飽在荷媽面上輕輕一吻，其後他們更向紅姨（米雪飾）三鞠躬，多謝她令他們得到一個完整的家。<br> <br> 3.嘉美背棄紅姨<br> 紅姨召開記者會本欲宣佈上訴，更指使嘉美（徐子珊飾）指證Jo飽，不過嘉美和麗梅（馮素波飾）及時改邪歸正，反挺身指證紅姨推嫲嫲（李香琴飾）落樓梯。<br> <br> 4.素秋歸還股份<br> 于素秋（鍾嘉欣）將七成「家好月圓」股份還給Jo飽和荷媽，其後更表示與凌至信（黃宗澤飾）只是假復合，並跟管家仔（林峯飾）咀嘴團圓。最後紅姨因誤殺而被判入獄三年。</p><p>娛樂資料庫：《大長今》同點唔同數</p><p>前晚播放的《溏心風暴之家好月圓》大結局，最高收視達50點（即約有314萬名觀眾），點數與05年熱爆韓劇《大長今》一樣，但以收看人次計仍稍遜10多萬觀眾。<br> <br> 05年《大長今》<br> 最高收視點：50點（約329萬觀眾）<br> <br> 08年《溏心風暴之家好月圓》<br> 最高收視點：50點（約314萬觀眾）<br> <br> 07年《溏心風暴》<br> 最高收視點：48點（約311萬觀眾）<br> <br> 03年《戇夫成龍》<br> 最高收視點：48點（約310萬觀眾）<br> <br> 00年《男親女愛》<br> 最高收視點：48點（約307萬觀眾）<br> <br> 03年《九五至尊》<br> 最高收視點：46點（約298萬觀眾）<br> <br> （編按：收視點與點數代表觀眾人數，每年均會調整）<br> 資料來源：《蘋果》資料室</p></body></html>