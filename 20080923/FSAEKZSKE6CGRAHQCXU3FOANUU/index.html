<html><header><meta charset="utf-8"><title>峇里瑞吉漿糊Spa</title></header><body><h1>峇里瑞吉漿糊Spa</h1><p>國慶黃金周就到，諗起每年嗰幾日，大街小巷塞滿自由行，彌敦道例牌比平日塞N倍，我要走出香港避世！剛剛落成嘅峇里瑞吉度假村，近近哋、環境優美又帶點異國風味，做4日3夜避世兼充電中短trip相當perfect。峇里瑞吉座落於南部努沙杜亞（NusaDua）海濱，對正一大個印度洋，可以望海嘆cocktail心情多麼舒暢呀。返工日日打字打到腰痠背痛，resort假期點可以唔整番個Spa，度假村內的Remede水療中心的介紹就睇到我流口水：招牌特色菜LulurExperienceofIndonesia，技師會將檀香、薑黃、碎果仁及碎米搗碎成糊，輕輕塗於客人身上，香噴噴之餘，聽講去死皮效果一流！果仁和碎米鋪上身？加咗椰漿我咪變印尼娘惹甜品？<br><br>記者：劉嘉蕙</p><p>峇里瑞吉度假村網址： http://www.stregis.com/bali </p></body></html>