<html><header><meta charset="utf-8"><title>莊士太子爺封定豪門<br>「唔會追傅明憲」</title></header><body><h1>莊士太子爺封定豪門<br>「唔會追傅明憲」</h1><p>傅明憲自丈夫葉劍波被還柙後，多次被影到跟莊士太子爺莊家彬夜蒲和約會。昨日青年聯會活動，兩人同場出現，傅明憲匆匆入場，莊家彬不但否認兩人拍拖，更斷然表示不會追求傅明憲。同場霍啓剛被問到和郭晶晶的婚期，則避答入場。</p><p>現年37歲的傅明憲，其夫葉劍波去年因涉嫌串謀詐騙案被捕，至今仍被還柙，其間傅明憲屢傳緋聞，其中與莊士太子爺、現年28歲的莊家彬緋聞傳得最烈，7月更被本報拍得一齊到天后吃越南菜，昨日兩人在青年聯會活動同場。</p><p>「暫冇女朋友」</p><p>香港青年聯會第16屆會慶昨日在灣仔舉行，名人第二代、第三代，如合和太子爺胡文新、賭王何鴻燊女兒何超蕸、許晉亨外甥郭永亮等都有出席，身為副秘書長的莊家彬，晚上7時前已到場接待貴賓，傅明憲則是聯會成員。<br> 莊家彬被問到和傅明憲的緋聞時，他說：「大家係朋友，識咗4年，都係青聯活動度認識。」經常拍到他倆約會，莊家彬說：「我冇拍拖，暫時冇女朋友。」會否追求傅明憲？他即斷然說：「唔會！」但補充指覺得傅明憲為人幾nice，至於有否發展機會，莊家彬未答，身邊友人已即時拉他入場。相隔大約20分鐘，傅明憲也到場，但一改她平素大方接受訪問的習慣，匆匆入場。</p><p>啓剛衝入場</p><p>同場，霍啓剛、霍啓山結伴亮相，一見記者就衝入場，追問霍啓剛何時與郭晶晶結婚，以及有傳郭晶晶來港醫眼疾等，霍啓剛大耍太極說：「今日係青聯活動，私人嘢唔答喇。」<br> 採訪：LawWaiMan<br> 攝影：ChenWaiOn</p></body></html>