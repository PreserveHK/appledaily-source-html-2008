<html><header><meta charset="utf-8"><title>馮仁昭四圍超：官恩娜失眠啪藥勁殘 - 馮仁昭</title></header><body><h1>馮仁昭四圍超：官恩娜失眠啪藥勁殘 - 馮仁昭</h1><p>官恩娜噚日一臉素顏喺商台做訪問，佢話因為呢排好多嘢做，加上就嚟出新碟，心情興奮又緊張，搞到失眠，個樣都殘晒，佢話：「不過我叫醫生開啲唔好咁勁嘅安眠藥畀我，我怕上癮。試過有朋友食一隻好勁嘅安眠藥，點知成晚冇瞓，講晒啲心底話我聽，第二朝同佢講，佢竟然乜都唔記得，真係要小心啲。」</p></body></html>