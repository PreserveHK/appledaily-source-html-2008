<html><header><meta charset="utf-8"><title>銀行對話笑爆嘴</title></header><body><h1>銀行對話笑爆嘴</h1><p>從事服務性行業難免會遇到難纏的顧客，有些要求更是出人意表，以下是討論區中一些真實個案。<br> <br> 個案一：一名衣着光鮮中年女士下午到銀行：<br> 「我係嚟參加Cocktail㗎。」（下晝三點喎，擺明白撞！）<br> 「小姐約咗幾點呢？我哋𠵱家冇Cocktail喎。」職員答道。<br> 「咩呀？我約咗阿Charles嚟呢度參加Cocktail㗎！」<br> 「小姐你約咗邊個部門嘅Charles呢？」<br> 「哼！阿Charles你都唔識！查理斯呀！查理斯王子呀！咁你都唔識！」（我識佢呀！佢唔識我呢~）<br> 「哦！小姐，Cocktail改咗期呀，查理斯王子冇通知你咩？」<br> 「係咩？冇喎。」（梗係啦，有就真係奇喇。）<br> 「咁你返去睇睇佢改咗幾時先啦。」<br> 「咁好啦！」<br> <br> 個案二：老伯每兩月到某銀行一次，每次均找Elizabeth，但根本沒有此同事，結果伯伯覺得職員見識少，因為他要找的原來是QueenElizabeth（英女皇）！<br> 「Elizabeth返咗英國喎，你係咪記錯咗唔係約今日？」<br> 「我約咗佢㗎！你打畀佢啦，佢知道約咗我㗎喇！」<br> 「佢秘書冇講低喎……佢哋一齊去咗英國開會，打唔到喎！」<br> 「唔會㗎喎……我坐低等佢啦！」10分鐘之後，職員跟他說：「先生，幫你打咗喇！佢記得約咗你！不過佢趕返英國簽中英條約，好重要㗎，佢搞掂後會再約你，叫你返屋企等電話……」<br> 「哦！係咩！」<br> 「係呀！咁你快啲返屋企等佢電話啦，唔係佢搵唔到你呀！」結果，阿伯真係好聽話，急急腳離開趕返屋企……<br> <br>  http://forum.baby-kingdom.com/viewthread.php?tid=1441166&amp;extra=page%3D5 <br> <br> 《蘋果》網聞請你報料！大家無論在網上網外發現任何騎呢搞笑的事情，<br> 都歡迎提供照片或短片資料。<br> 請附姓名、電話及電郵地址，電郵到：mailto:news@appledaily.com</p></body></html>