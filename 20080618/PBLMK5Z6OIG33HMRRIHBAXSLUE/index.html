<html><header><meta charset="utf-8"><title>新加坡CommunicAsiaRound2<br>手機體感　喺街玩Wii</title></header><body><h1>新加坡CommunicAsiaRound2<br>手機體感　喺街玩Wii</h1><p>首日（6月17日）行SingaporeExpo，眼見四周圍已經俾LG及Samsung兩大品牌「插旗」兼霸地盤，場面夠晒熱鬧！而噚日介紹嘅Samsung，更率先搞咗個OMNIA新機發佈，加上Nokia、SonyEricsson雙雙缺席，唔通今屆CommunicAsia（亞洲電訊展）真係咁冇睇頭？話又唔係咁講，事關LG已於Day1舉行Secret（KF750）記者會，呢部搭上觸控加體感嘅手機，玩過先知勁似老任Wii，揮「棒」真實感強，小心跣手喎！<br><br>記者：陳國輝<br>攝影：譚盈傑&#13;</p><p>做手部運動減肥</p><p>手機內置體感功能並非首次，但一直局限於搖骰仔等簡單動作，想逼真啲不如玩番Wii！今次Secret似乎想越級挑戰，機內特設一項「M-Toy」功能，內有6項體感遊戲，包括棒球、鉛球、釣魚及飛鏢等，畫面與一般JavaGame無異，但玩家須以真實動作去完成任務。例如你選擇打棒球，電腦就會向你發球，只要對準Timing再當手機係棒咁揮出去，打中即刻得分！減肥最啱。</p><p>專用熱感多媒體</p><p>除咗玩Motion，Secret亦遺傳番BlackLabelSeries由第一代至今嘅熱感操作。舊作如ChocolateKE800利用四方向鍵以及兩邊選擇掣作熱感操控，至於Secret更大膽，內置全新「TouchMedia」功能，選擇後竟將2.4吋屏幕也變為熱感一部份！值得一提係操作範圍不再局限於方向鍵，呢次還加入聽歌、調節音量、睇相以及瀏覽文件等，玩得更多元化。
</p><p>碳纖維更靚仔</p><p>今次用料夠特別，既唔係金屬殼、亦唔係膠殼，LG方面話，Secret前後兩面分別採用咗強化玻璃LCD同埋3D碳纖維兩種物料，與傳統手機比較，優點係更硬淨、更靚！先講屏幕方面，佢採用強化玻璃，除咗令畫面冇咁易花，亦可有效減低跣手跌落地時造成嘅損壞；而機背3D設計，溶入黑白格仔圖案，襯埋跟機抹塵筆統一Pattern，當然較普通膠殼更美觀啦！</p><p>Parts逐一睇</p><p>Profile</p><p>制式：WCDMA及GSM三頻<br> 體積：102.8×50.8×11.8mm<br> 重量：116g<br> 通話時間：229分鐘<br> 備用時間：260小時<br> 主要功能：500萬像素相機、自動對焦、臉部追焦、120fps高速錄影、支援DivX格式影片、TouchMedia、內置100MB及支援microSD卡<br> 售價：待定<br> 推出日期：6月內</p><p>同場加映<br>音樂鬚刨王</p><p>全身塗上咗銀色鏡面設計，唔講仲以為諾記鬚刨王再翻生！睇真啲，佢係LGKM380T，雖懷疑利用鬚刨王做替身，但主打功能音樂，最特別係機殼上配備快捷聽歌鍵，選曲調校大細聲唔使揭開塊蓋，都咪話唔似SEW350i呀！<br> <br> 規格：GSM三頻、130萬像素相機、支援高達32GB卡、EDGE、A2DP</p><p>機頂加天線</p><p>睇見有條可伸縮嘅天線，但佢唔係高清LCDTV喎！呢款HB620T最強可支援DVB-T數碼電視廣播，可惜香港唔啱用。還好佢仲能透過7.2Mbps高速數據傳輸，欣賞直播串流節目，加上有MobileXDEngine技術，畫面仲幾銳利㗎！<br> <br> 規格：WCDM及GSM三頻、200萬像素相機、藍芽V1.2技術、HSDPA</p><p>與名廠結緣</p><p>Viewty之所以成功，除本身具備高速慢鏡攝錄以及吸引外形之外，最難得係獲德國DC名廠Schneider-Kreuznach認證。LG食過翻尋味，呢次KC550同樣獲名廠承認，更加入每秒30格及高達720×480嘅高畫質攝錄，最好放上電視睇。<br> <br> 規格：GSM三頻、500萬像素相機、防手感拍攝、ISO800、TV-out電視輸出</p><p>入門少女機</p><p>早前KG510推出火紅色機身，感覺熱辣辣之餘仲好啱女性用；今次LG再公佈年輕化嘅KF300，內外均塗上粉紅色，少女味更濃，功能亦以簡約操作為主，例如屏幕下提供日曆、時鐘、聯絡人以及可自選功能嘅快捷鍵。<br> <br> 規格：GSM三頻、200萬像素相機、支援microSD記憶卡、A2DP、FM收音機&#13;</p><p>電訊展晒Cosplay
</p></body></html>