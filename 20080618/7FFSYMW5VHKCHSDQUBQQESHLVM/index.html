<html><header><meta charset="utf-8"><title>專家對話：港股現見底訊號</title></header><body><h1>專家對話：港股現見底訊號</h1><p>港股昨日守住23000大關，但成交只有483億，創13個月以來新低，但嘉賓認為成交少反而是見底訊號，只要進一步證實期指倉底變化如何，不需要大成交都可見升市。<br> <br> 楊：主持　楊慧玲<br> 沈：英皇證券研究部主管　沈振盈<br> <br> 楊：內地股市3000點嘅「政治底」一試即穿，就算中央出口術都未見大反彈，內地散戶係唔係已經唔再相信中央會出手救市呢？<br> 沈：內地股民犯咗好大錯誤，佢哋以為一跌市政府就要出手托市，政府其實唔可以隨便入市干預，會影響市場正常運作；另外，佢哋將股市升跌當咗股份升跌去睇，見大市跌就唔入貨，其實跌到呢啲位係入得市㗎喇；中央雖然無真係出手救市，但已經暗示會關注股市下跌嘅影響，唔會比佢跌得多，跌夠佢哋就會出手㗎喇。唔好因為內地股市跌而唔敢買港股，港股見底係受外圍因素影響多啲，如果你因為內地股市跌而唔入市，最後入市位可能會喺恒指26000點摸頂先入㗎喇。</p><p>搶先貼股<br>恒指put要定止蝕</p><p>陳先生：我想問恒指put輪（13310）止蝕位喺邊？<br> 沈：我對港股唔係睇得咁淡，上星期五應該見咗底，所以恒指23400點企穩就要止蝕喇。</p><p>中移動107蚊可溝貨</p><p>林小姐：我驚我隻中國移動（941）跌咗咁多升唔番上去。幾時可以溝貨？<br> 沈：當股市企番穩，惟獨中移動最有實力可以夾番個市上去，佢要上番140蚊都唔難，不過要等市場氣氛好轉股價先會開始郁，揸正股唔好驚，揸住先啦。如果想溝貨，105蚊至107蚊左右已經可以溝。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股<br> <br> 今日嘉賓：</p></body></html>