<html><header><meta charset="utf-8"><title>財人俊語：楊致遠重掌雅虎一周年</title></header><body><h1>財人俊語：楊致遠重掌雅虎一周年</h1><p>一年前嘅噚日，佢臨危受命，要挽救一手創辦嘅公司，佢係雅虎CEO楊致遠。<br> 07年6月18日楊致遠重掌雅虎，話咁快一年，過去一年雅虎市值唔見咗17%，公司除咗要面對人才流失，仲有微軟收購戰。為咗保住一手湊大嘅「親生仔」，楊致遠戲劇性選擇同另一對手Google合作。<br> 喺重掌雅虎一周年嘅日子，《財富》雜誌想搵楊致遠做訪問，可惜雅虎拒絕安排，但有總裁SusanDecker接受訪問，佢話：「CEO絕對係正確時嘅正確選擇。」仲讚楊致遠「對公司非常忍耐，係雅虎嘅夢想家。」楊致遠揸住市值12億美金嘅雅虎股票，Decker話，對楊致遠處理微軟提出收購方案同之後嘅餘波，印象深刻，而且仲好有信心話：「楊致遠對雅虎嘅發展方向堅定不移，有充份嘅決心同動力去實現目標。」但《財富》引述咗雅虎一位前高層好無奈咁話：「每次楊致遠提出新計劃都係聲勢浩大，過後就無聲無息，我對管理層已經失去信心。」</p></body></html>