<html><header><meta charset="utf-8"><title>專家對話：中石油可短炒</title></header><body><h1>專家對話：中石油可短炒</h1><p>昨日內地股市終於大反彈，很多內地股民都希望中央出手救市，內地開放成品油價格機制消息亦越傳越熱，嘉賓認為內地股民已被鎖住唔少資金，增加QFII額度對托市會比較有成效。<br> <br> 楊：嘉賓主持楊慧玲　孫：主持孫柏文<br> <br> 黃：亨達集團研究部董事黃敏碩<br> 孫：油價狂升，但係中石油（857）今年首五個月盈利依然倒退，中央係唔係會出招救佢呢？<br> 黃：中石油被政策消息推動多啲，如果真係開放成品油價格機制，會對佢下游業務虧損有改善，加上如果暴利稅起徵點上調或進口稅先徵後還會對佢有利，可以短炒。不過要小心中石油未來有部份成本會上升，喺呢方面中海油（883）會做得比較理想。<br> 楊：發改委曾經講過會搵時機去理順成品油價格，開到口就一定會做，只不過係時間問題。中石油首五個月盈利倒退四成，不過佢暴利稅都多咗四成，係呢個咁嘅大前提之下佢都有三百幾億盈利，我覺得一間有盈利支持嘅公司係信得過嘅。</p><p>搶先貼股：光控仲有得升</p><p>鍾小姐：我想入中國光大控股（165），唔知幾時入好。<br> 黃：如果佢走勢突破16.3蚊之後勢頭應會幾好，加上最近光大銀行申請A股上市情況已經如火如荼，所以令佢股價呢幾日都仲有得上升。</p><p>沽中鐵　換馬中鐵建</p><p>陳先生：我7.2蚊入咗中國中鐵（390），我想知佢跌到幾時？<br> 黃：市場覺得基建股估值比較高，開始被沽售；加上佢純利增長比中鐵建較低，所以好多散戶都已經換馬去中鐵建，中鐵建可以吼11.5蚊上車，中鐵6.8蚊可以換馬。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>