<html><header><meta charset="utf-8"><title>篠原涼子抱乖仔檢查</title></header><body><h1>篠原涼子抱乖仔檢查</h1><p>喺上月中榮升媽媽嘅日本女星篠原涼子，被新一期日本雜誌《女性自身》偷拍到佢手抱一個月大嘅囝囝去醫院做健康檢查。當日篠原束起馬尾，睇嚟已極速回復產前嘅苗條身形，老公市村正親就幫手孭住一大袋尿片同奶粉。BB仔生得同爸爸媽媽好似樣，全程仲冇喊過，非常聽話。</p></body></html>