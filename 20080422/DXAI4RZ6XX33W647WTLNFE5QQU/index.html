<html><header><meta charset="utf-8"><title>淫照風暴之隔空開火<br>Juno暗寸陳冠希潑婦罵街　「佢對港人好大怨氣」</title></header><body><h1>淫照風暴之隔空開火<br>Juno暗寸陳冠希潑婦罵街　「佢對港人好大怨氣」</h1><p>正當外界將注意力放在陳冠希（Edison）與麥浚龍（Juno）宣戰言論之際，Juno昨日與鍾欣桐緋聞男友方力申同場拍攝無綫奧運主題曲，兩人全程互當透明，甚至連後排的農夫都全無交流。對於Edison講明「有種當面批評我」，Juno稱不想「你一言我一語，好似潑婦罵街」，更謂Edison對整個香港及香港人有很大怨氣。</p><p>無綫昨日安排陳奕迅、李克勤、古巨基、容祖兒和薛凱琪等超過半百個歌手，於中環碼頭拍攝北京奧運主題曲《光輝大地》，站在第一排的麥浚龍及方力申兩位鍾欣桐緋聞男友成為全場焦點，現場所見兩個多小時錄影期間，他們全無眼神交流，互當透明，而陳冠希（Edison）的緋聞女友鄭融及薛凱琪則在另一方攬頭攬頸玩個不停，被安排站在Juno身後的農夫也置身事外，沒有與他交談。</p><p>同Edison難溝通</p><p>對於日前Edison接受網上雜誌訪問，Juno說：「冇乜意見，唔關我哋事，自己冇意見，我唔會對號入座，我唔斟酌佢嘅意見，佢不嬲都係咁。」談到Edison指「有種當面批評我」時，Juno冷笑說：「自己唔當批評，fashion好多種路線，我唔會你一言我一語，好似潑婦罵街咁。」Juno認為是彼此性格不同，溝通不來。<br> Juno表明與胞兄是做自己的事，不太介懷言論是否挑釁，他說：「成件事令佢對整個香港同香港人都有好大怨氣。」Juno強調是不同品牌想跟他們合作，本身也認識很多外國朋友，他跟Edison昔日好友、美國歌手PharrellWilliams相識了五年。Juno指寫Blog是想講自己的事，並非與別人作比較，他說：「平時傳媒問我，我只係畀自己意見，出發點唔係攻擊人，人哋點諗我控制唔到，我講最後一次，唔再你一言我一語，浪費能源。」問到Edison是否EQ低？Juno說：「唔係太熟唔知，我諗我冇咁易（指發火）。」<br> 採訪：王連連、馬建華<br> 攝影：葉君海</p></body></html>