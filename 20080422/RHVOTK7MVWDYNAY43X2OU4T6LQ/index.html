<html><header><meta charset="utf-8"><title>Stephy封網絡女神<br>馮仁昭四圍超：小方砌低Edison型男之冠 - 馮仁昭</title></header><body><h1>Stephy封網絡女神<br>馮仁昭四圍超：小方砌低Edison型男之冠 - 馮仁昭</h1><p>方力申（Alex）同鄧麗欣（Stephy）呢對銀幕情侶噚日出席喺中環四季酒店舉行嘅《第五屆Sina網絡廣告大獎》頒獎禮，佢兩個分別得到「我最喜愛網絡廣告型男」同「我最喜愛網絡廣告女神」獎，Alex就撼低同Stephy傳過緋聞嘅陳冠希（Edison）、古巨基同周潤發，以三成票數得獎，Stephy就撼低楊千嬅、容祖兒同薛凱琪勝出。</p><p>打風打唔甩</p><p>Alex同Stephy都盛裝出席，Stephy仲不時騷一騷佢嘅玉背㖭，講到一齊攞獎，Stephy話：「我哋兩個夾埋一齊人氣都勁啲。」咁兩個咪打風都打唔甩？Stephy大方咁話：「係㗎！打風都打唔甩，『浣熊』都打唔甩我哋呀。」不過在旁嘅Alex就好似唔多認同，佢講笑咁話：「『浣熊』走咗喇喎。」兩個人喺現場毫不避忌咁打情罵俏。<br> 講到Alex打敗陳冠希同周潤發，佢話：「其實都係因為廣告商啫，佢哋拍個廣告出色，我先可以攞到獎。」問到佢哋兩個想唔想一齊拍廣告？Alex講笑話：「想呀，我想同Stephy一齊拍纖體廣告，我就着三角褲，佢就着三點式，中間仲要放條蛇。」</p></body></html>