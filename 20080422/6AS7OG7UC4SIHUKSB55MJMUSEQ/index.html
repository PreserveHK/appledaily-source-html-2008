<html><header><meta charset="utf-8"><title>國際Gossip<br>日皇太子愛女　行路返學</title></header><body><h1>國際Gossip<br>日皇太子愛女　行路返學</h1><p>愛子返學喇！日本皇太子德仁個寶貝女，噚日（周一）拖住媽媽太子妃雅子隻手，一齊行路返學，正式開始佢嘅學習院初等科校園生活。行路返學咁健康？哦，因為間喺新宿嘅學校，都係距離東宮御所屋企500米啫，所以咪行路囉。愛子當時着住藏青色上衫，孭住黑色雙肩書包，手仔仲拎住一個手袋仔㖭。<br> 中新社</p></body></html>