<html><header><meta charset="utf-8"><title>岑建勳求救：唔好搞阿伯<br>劉美君尾場騷摸憶蓮</title></header><body><h1>岑建勳求救：唔好搞阿伯<br>劉美君尾場騷摸憶蓮</h1><p>劉美君前晚在紅館演出尾場演唱會，請來好友林憶蓮大玩同性誘惑，她不但從後擁抱憶蓮，更撫摸其胸部。接着劉美君又臨時拉伕，請好友岑建勳上台大跳辣身舞，岑建勳用雙手護胸護下體，並大叫「救命」，既香艷又惹笑。</p><p>劉美君前晚在紅館舉行尾場「劉美君大開色界演唱會2008」，繼續她大膽豪放的演出，兼且男女通殺。首先好友林憶蓮身穿大露背低V裝出現，自彈自唱一曲《沒結果》，此時劉美君爬上鋼琴，摸憶蓮的面頰；接着又從後熊抱她，最後更撫摸憶蓮胸部，做出一連串挑逗動作，大玩同性誘惑。兩人再合唱《灰色》，現場反應熱烈，大部份觀眾都站起來拍掌歡呼。</p><p>《最後一夜》落淚</p><p>玩完同性誘惑後，劉美君便臨時拉伕，請好友岑建勳上台大跳辣身舞，她一手將岑建勳推在紅色梳化床上，只見岑建勳滿面通紅，表現相當尷尬，他惟有掩着雙眼，之後又交叉雙手護胸，至於劉美君則繼續向他「進攻」，在岑建勳身上不停前後搖動，他立即用雙手護下體，更搶了劉美君的咪大叫：「救命！」認真搞笑。之後岑建勳想逃走，但被劉美君抓回推落梳化床，他惟有苦笑說：「唔好搵啲阿伯嚟搞！」<br> 演唱會尾聲，台下fans送了一個獎座給劉美君，示意她在紅館舉行完演唱會即代表「畢業」，她又說：「我一生人幾幸福，但感情麻麻，工作上就有好多貴人。」據知劉美君的媽咪和女兒也有捧場，老公則未有現身打氣。而當前晚三度「安哥」，當劉美君唱最後一首《最後一夜》時，全場跟她大合唱，令她感動落淚。</p><p>否認寸天真嬌</p><p>事後提到今次個唱意識大膽，劉美君說：「唔係，我覺得恰當，唔係刻意，我同梁家輝同岑建勳都熟，我都豁出去。」至於林海峰為她獻出第一次大跳辣身舞，她笑說：「我都為佢獻出第一次，蝕底晒。」問到在台上說自己「唔夠儍唔夠天真」是否暗寸鍾欣桐的「天真論」？劉美君表示絕無此意，她度完稿後才知阿嬌說過類似的說話，另外，她透露主辦單位有意開演唱會part2。<br> 採訪：李珮洳　攝影：仇志德&#13;</p><p>蘇永康廢噏觀眾狂噓</p><p>蘇永康前晚擔任劉美君尾場演唱會嘉賓，可惜卻「口水多過茶」，慘被現場觀眾狂噓。康仔和劉美君合唱一曲《偷窺》之後便開始說：「當年我同佢係同一個經理人，我當佢家姐咁。劉美君當年係唔少少男嘅幻想對象，試過有一次我同佢去disco，佢又着住件露背裝，現場幾十個男人打雀咁眼望住佢，之後有個二十幾歲某慈善機構總理畀卡片我。」<br> 康仔續說：「第二日個總理打畀我，話想約劉美君食飯，仲問幾多錢，我咪攞最核突說話喺45秒爆出嚟，點解請佢食飯嘅重任要交畀我？」劉美君笑說：「你似扯皮條。你知唔知點解咁多人昅我？因為我吸咗一種嘢。」康仔聞言說：「吸乜嘢，講清楚。」劉美君才笑說：「我吸𡃁仔啲日月精華，樣唔得嗰啲就做細佬。唔好嘥我時間，唱歌啦！」</p><p>嫌甩頭甩骨</p><p>雖然現場已傳出噓聲，但康仔仍說：「好彩有個咁嘅家姐睇住我，你哋唔係噓我？我係咪咁甩頭甩骨得咁犀利？」有觀眾大叫：「係呀！」康仔再說：「我個女友喺嗰邊！」現場再傳出噓聲，康仔才收口唱《假使有日能忘記》。事後問劉美君是否聽到康仔被人噓？她說：「唔知，啲人玩啫。」</p><p>觀眾小八卦：胡敏珊戀得張揚</p><p>龐維仁和胡敏珊這對戀人，前晚拍拖到紅館欣賞劉美君演唱會，兩人不避忌坐在一起，對鏡頭也不抗拒，之後兩人還結伴出席慶功宴，看來兩人表現如此大方，雙方感情必定發展得相當穩定。另外，岑建勳和前妻劉天蘭也一同出席看騷。</p></body></html>