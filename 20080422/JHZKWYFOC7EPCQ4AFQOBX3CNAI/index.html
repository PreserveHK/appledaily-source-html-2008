<html><header><meta charset="utf-8"><title>驚險旅程<br>「架車好飄忽」如坐過山車</title></header><body><h1>驚險旅程<br>「架車好飄忽」如坐過山車</h1><p>「好似坐過山車咁，撞車時我成個人拋起，個頭撞到車頂，跟住成個人滾出走廊。」40歲的美籍女傷者，昨在虎門醫院心有餘悸地以廣東話說：「我貪方便啦，可以直接到香港，點知咁黑會撞車。」</p><p>男傷者慘叫「毀容」</p><p>這位不願透露姓名的女傷者又表示，當時她坐在18號座位，在司機位後第五排；巴士上高速公路後，車上大部份乘客都昏昏欲睡。「撞車前幾分鐘，架車行得好飄忽，好唔穩定，好似坐過山車咁，好快就轟一聲撞咗。」她又說：「我俾人救出嚟嗰陣，見到個司機成個人好似黐喺座位上，幾個救護員要搞好耐先抬佢落嚟。」她透露，撞車時車廂傳出陣陣呼救聲及傷者的痛哭聲，其中一名男傷者竟大叫：「慘啦！這次要毀容喇。」<br> 原來大叫要毀容的是被撞甩五隻門牙的27歲湖南青年陳建弟，他表示這是他第一次來港旅遊，昨日上午花105元人民幣買票，在廣州中國大酒店上車，不料竟遇上車禍，上下唇撞至爆裂。陳建弟又說：「我算幸運啦，坐在1至10號的旅客，大部份受傷都比我重，以後我再不敢坐這種車去香港了。」<br> 本報記者</p></body></html>