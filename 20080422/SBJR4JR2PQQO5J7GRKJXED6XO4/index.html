<html><header><meta charset="utf-8"><title>BlogBlog趣：5.21勢演全英戰 - 蘋果波神</title></header><body><h1>BlogBlog趣：5.21勢演全英戰 - 蘋果波神</h1><p>朗奴高文被炒，證明攞盃仔唔值錢<br> 足智彩開5場，由黃昏賭到翌日中午<br> 奧雲復蘇變搶手貨，下屆仲有冇咁勁呀<br> 瑞超成周中主打，冇研究小注好咯<br> 今晨「現在」播馬刺對太陽，勿錯過</p><p>最新動態</p><p>還記得1999年5月某個深夜，同三五知己外出欣賞曼聯對拜仁嘅決戰，結果喺成間pub幾乎一面倒支持紅魔鬼下，他們憑舒寧咸同蘇斯克查入波奇迹反勝捧盃，現場氣氛high爆，這就是男人去酒吧睇波最過癮之處，當屆他們還勇奪「3冠王」，氣勢一時無兩。<br> 好多「反曼聯躉」話紅魔一世夠運，但實情係人家喺費Sir帶領下，戰績長期標青，底子厚之故。只要你看他們一兩星期內豪擲十數億港元與多位主力續約，包括年屆28、實力見底的布朗仍可加薪至5萬鎊及續約4年；對外則目光如炬，近年新血每即時起到作用。相反，阿仙奴單是今屆初露鋒芒嘅法米尼，就續約問題已拖拉數月，這當然係雲格不肯打破薪酬上限，出4、5萬鎊周薪之故。財力差距大，失敗未必是運氣使然。<br> 今夜曼聯作客巴塞，主隊刻下兵荒馬亂，講氣勢已知這兩回合後嘅勝方，決賽演全英戰是預計之事；運氣從來都係靠向強者，所以除長期鑽研嘅英超英冠荷甲外，其他的我不敢認真下注。<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>