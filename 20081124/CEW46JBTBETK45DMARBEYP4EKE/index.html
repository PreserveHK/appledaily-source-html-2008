<html><header><meta charset="utf-8"><title>Prada首玩　布衣上的珠光寶氣</title></header><body><h1>Prada首玩　布衣上的珠光寶氣</h1><p>唔一定要係鑽石先至夠珠光寶氣，一個經典名牌第一次出Jewellery，都可以好珠光寶氣。Prada貴為一線名牌，世界各地嘅DieHardFans多到暈，價錢幾貴都唔憂無人買。今次卻處女下海推出首飾系列，以布衣作襯底，卻能穩守高貴路線不落俗套。聖誕將至，想閃盡全場的機會又來了！<br><br>記者：陳諾堯<br>攝影：林栢鈞<br>Model：Dzenita.H@Calcarrie's<br>Makeup&amp;Hair：PhyllisKwok</p><p>銀色Swarovski閃石MetalChain頸鏈$5,750<br> 綠色Swarovski大閃石耳環$3,150<br> 黑色針織DeepV-neckCashmere長袖外套$6,000</p><p>啡色Swarovski大閃石耳環$3,150<br> 金色MetalChain頸鏈$6,150<br> 白色綠色Swarovski閃石頸鏈Tee$5,500</p><p>綠色Swarovski閃石絲帶頸鏈$5,750<br> 黑色TubeTop（售價待定）</p><p>處女首飾黑布襯托</p><p>Prada除了手袋系列一向長青受歡迎外，今季Ready-to-wear起用復古喱士卻能製造出石破天驚的效果，所以對佢哋嚟講，第一次推出Jewellery系列都無難度。今次呢批首飾，第一眼望落可能覺得非常浮誇，但小心細看同一件首飾上，寶石種類之多難以細數，令其層次盡現；加上成片地縫合在黑色布面上，璀璨得來又帶點親民的Fashion感。最緊要係價錢Reasonable，三數千元已可埋單離場，絕對唔係萬萬聲的上等人才能消費得起！</p><p>懷舊手袋點綴寶石</p><p>秋冬剛至，但Prada的SS09ResortCollection卻已登場。呢個ResortCollection講到明全部Items都係閃，手袋當然唔會例外。想要閃得嚟唔太誇嘅，就要揀人手縫製嘅Paillettes珠片系列，顏色特別手工一流，真係一分錢一分貨。唔鍾意閃片的話，不妨試吓TessutoPietre仿寶石系列，平凡嘅淨色袋上有仿寶石作點綴，睇落有啲懷舊，個Clutch仲可以套上手，型晒！</p><p>鞋履又見大粒石</p><p>如果想Bling但又唔想太搶，寶石鞋都係一個低調嘅選擇，其中黑色石高踭凉鞋夠晒高貴，襯SkinnyJeans或者LittleBlackDress都掂。睇真啲咁大粒石真係少見，令人想起古埃及貴族Look。</p><p>FullGear閃石上衫</p><p>最後都係講番Prada的Fashion。若果你始終離不開FullGear的BlingBling魔咒，那麼當中幾件閃石BikerJacket就實無走雞，尤其黑色仿寶石TrenchCoat更是保守得嚟又有啲嘢睇。</p><p>Prada之聖誕禮</p><p>今年Prada推出咗聖誕Swarovski閃石毛公仔匙扣，細細隻好Cutie，價錢都係千零蚊。仲有閃石熊仔Tee，一黑一白情侶裝都唔錯。</p><p>Prada（21968981）<br> 九龍圓方2樓2062A號舖&#13;</p><p>馬交的唯一</p><p>原來想去澳門Shopping買Prada都唔易，大家一定以為間間酒店都會有得賣，但其實Prada只有永利一家，貴精不貴多。離遠見到間舖會俾佢嘅MarbleFloor吸引，呢個雲石地下Concept係嚟自Prada本身嘅LogoJacquardHertiage系列，同產品嘅Image好一致。密切期待位於澳門FourSeason的第二間分店快啲開張！</p><p>Prada（85328723421）<br> 澳門永利酒店永利名店街27號舖</p></body></html>