<html><header><meta charset="utf-8"><title>專家對話：恒指難重上13500</title></header><body><h1>專家對話：恒指難重上13500</h1><p>上周五股市低開後反彈，波幅甚大；而外圍市況極不明朗，嘉賓指現時有可能出現通縮情況，對金融資產極為不利，因此恒指要重上13500點之上並不容易。<br> 碩：亨達集團研究部董事黃敏碩<br> 喬：比聯金融產品衍生工具部策略師張小喬<br> 傑：輝立證券董事黃瑋傑<br> 碩：外圍市況仍然不明朗，美國充滿衰退聲音，下星期港股會有點樣嘅影響呢？<br> 傑：𠵱家見到百貨公司要兩折促銷，係通縮嘅先兆，如果真係通縮，會對金融資產如樓市股市極不利；而我認為恒指喺11800點有支持，短期喺12000至12300點之間上落，但由於未來一周美國數據結果預測都係偏淡為主，因此要上返13500點並唔容易。<br> 喬：港股已經到咗熊三頭段，因為恒指從高位跌落嚟已經超過60%，雖然𠵱家開始低位反彈，但如果反彈完成後，熊三就會正式來臨，下年我睇恒指會跌穿10000點，所以淡友應該等恒指再挾高啲先入市做淡。</p><p>見隻騰訊控股（700）成日喺40至50蚊穿梭，今次就跌得深啲，跌咗落嚟40蚊，想睇吓可唔可以炒波幅？</p><p>騰訊短炒　42蚊要走</p><p>碩：百度最近公佈咗業績，表現比較差，又試過單日股價跌幅超過兩成，巿場可能會用呢啲因素嚟沽呢類股份。中線投資我唔反對，但目標價我會定低啲，40蚊我認為太高。如果要短炒，38蚊買入可上望47蚊左右。<br> 喬：如果個巿有機會反彈，傳統基金會買番啲重磅股，但騰訊就唔係傳統嘅中資重磅股，可能彈力冇中移動（941）咁大。如果講短炒，38蚊入，我認為42蚊就要走貨。</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至<br> mailto:finance@appledaily.com搶先貼股</p></body></html>