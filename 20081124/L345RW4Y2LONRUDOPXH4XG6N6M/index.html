<html><header><meta charset="utf-8"><title>候選亞姐慶生日<br>馮仁昭四圍超：6號袁小曼挺胸獻禮 - 馮仁昭</title></header><body><h1>候選亞姐慶生日<br>馮仁昭四圍超：6號袁小曼挺胸獻禮 - 馮仁昭</h1><p>嚟自不同地區嘅20位候選亞洲小姐，噚日到大埔拍攝《2008亞洲小姐競選總決賽》外景，適逢10號土庫曼佳麗綺蓮娜寶露柔素娃（IrynaBilousova）生日，亞視安排兩位身材出眾嘅5號徐妮雅同埋6號袁小曼推生日蛋糕出場，為壽星女慶祝，仲搶去唔少風頭。綺蓮娜因為唔識英文，所以心急到未點蠟燭就想吹熄佢，認真搞笑。</p><p>3顏子菲送關心</p><p>噚日18歲生日嘅綺蓮娜以簡單英語話生日願望係秘密，至於想唔想得冠軍，她竟然話呢個唔係最大願望。至於波濤洶湧嘅袁小曼就話件衫係公司安排，相信係因為佢着咗紅色裙嘅關係，公司先安排佢同徐妮雅送上生日蛋糕。<br> 3號顏子菲就話準備咗禮物畀壽星女，佢話：「我同綺蓮娜都friend，因為佢唔係好識中文同英文，我以前去加拿大讀書時，都係完全聽唔明，仲成日喊，所以我知道冇朋友嘅感覺好慘同心酸，雖然我冇見過佢喊，但係知佢思鄉好掛住屋企，加上比賽壓力大，所以有乜都會想多啲幫佢。」</p></body></html>