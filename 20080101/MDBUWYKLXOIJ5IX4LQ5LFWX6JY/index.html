<html><header><meta charset="utf-8"><title>華仔新年吹喇叭</title></header><body><h1>華仔新年吹喇叭</h1><p>劉德華前晚在紅館演出第11場個唱，與現場13,000觀眾一同倒數過新年，紅線女、劉家昌夫婦、方逸華、吳君如、曾華倩及林家棟等都有捧場。華仔整晚情緒高漲，歌迷也興奮莫名，台上台下鬥嗌，華仔握手時見小朋友即錫錫並任由歌迷擁抱，華仔說：「紅館要改名瘋人館呀。」倒數踏入08年後，華仔拿着香檳一飲而盡，談到新年願望，他說：「希望現場觀眾永遠都咁開心，我好快再喺紅館開演唱會。」</p><p>拒收20萬錶</p><p>之後有女歌迷送毛巾給他，華仔在身上抹三下再拋回給歌迷，一名男歌迷將手錶拋上台，華仔問：「送畀我？幾錢㗎？」得悉值20萬後，華仔即遞回給該歌迷並說：「咁貴你攞番啦，我要唔到，你想送嘢畀我，不如捐去劉德華慈善基金啦。」<br> 採訪：駱華齡<br> 攝影：仇志德</p></body></html>