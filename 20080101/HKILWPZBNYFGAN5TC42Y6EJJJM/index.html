<html><header><meta charset="utf-8"><title>一個Buffet嚐勻澳洲美食</title></header><body><h1>一個Buffet嚐勻澳洲美食</h1><p>身處澳洲的友人經常大讚澳洲海鮮肥美好味，更揚言食得海鮮多皮膚都特別滑，係真唔係？最近帝都酒店推出澳洲美食之旅自助晚餐，全場大賣澳洲美食，有味濃的珍寶蠔、肉厚多汁的燒帶子，還有澳洲和牛、鴕鳥肉等，真係食到停唔到口！<br><br>記者：區佩嫦</p><p>澳洲鮑魚蟹皇粥<br></p><p>即叫即製的鮑魚蟹皇粥，粥底綿滑，澳洲鮑魚肥美有口感，灑上豐腴且鮮甜的蟹膏，味蕾完全無投訴。</p><p>特色燒烤</p><p>即場燒製的鹿肉、鴕鳥肉和羊柳串燒，惹味可口，配上大廚更精心調配的沙嗲汁、芫荽魚露汁、石榴汁等，酸酸甜甜更特別。</p><p>2+2Cafe（26943886）<br> 地址：沙田白鶴汀街8號帝都酒店三樓<br> 收費：成人$218、小童及長者$118（星期一至五6:15pm-9:30pm）；成人$268、小童及長者$138（星期六、日、公眾假期及前夕6:15pm-9:30pm）</p></body></html>