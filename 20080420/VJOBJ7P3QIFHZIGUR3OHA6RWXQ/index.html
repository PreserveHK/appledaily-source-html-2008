<html><header><meta charset="utf-8"><title>超儀噴口水冧男Fans</title></header><body><h1>超儀噴口水冧男Fans</h1><p>何超儀前晚冒着三號風球兼黑色暴雨警告的惡劣天氣，在香港理工大學舉行「無樂不作」bandshow，除演唱新歌《何超市》外，還獻唱了三首舊作，她的表演更成為全騷的高潮，台下不少男觀眾大叫其名字，當她停下來喝水時，更有fans高叫「我又飲」，超儀即時含了一口水噴向他們，令台下觀眾更high。</p><p>穿窿褲性感</p><p>事後超儀說：「見到台下好多壯丁，本來想過玩『插水』，不過因為我條褲全部都係窿窿組成，跳落去好易俾歌迷拉爛，又萬一失手撞到鐵欄會有危險，所以最後都冇咁做。」<br> 因超儀的七彩穿窿褲連內裏的打底褲也若隱若現，故她笑說：「所以我着咗三條褲喺裏面囉。」前晚她表演後即到獸醫院探病，因其愛犬患病入院，令她十分擔心，她說：「最近我首新歌《黑眼圈》派上台，估唔到掛住隻狗，所以同時都搞到黑眼圈。」<br> 採訪：胡比<br> 攝影：陳順禎</p></body></html>