<html><header><meta charset="utf-8"><title>Juice重開派對星光黯淡</title></header><body><h1>Juice重開派對星光黯淡</h1><p>陳冠希位於銅鑼灣的時裝店Juice，經重新裝修後前晚舉行重開派對，但出席嘉賓寥寥可數，而且幾乎清一色是男性，如農夫、Zing、李璨琛、EricSo和王浩信等，曾與Edison傳緋聞的女星全部銷聲匿迹，只有「Eason嫂」徐濠縈單拖撐場，現場雖有舞獅助興，但與昔日星光熠熠的場面可謂天淵之別。</p><p>否認爭搞騷</p><p>Edison的拍檔KevinPoon和DJTommy負責主持大局，Kevin表示前日雖沒與Edison通電，但Edison身為公司負責人之一，當然知道時裝店重開。問到Edison沒現身似乎較遜色？Kevin說：「唔會，我哋係生意拍檔，會保持聯絡，但我唔知佢係咪下個月返。」會否擔心Edison走數？他說：「我哋識咁耐梗唔會。」<br> 對於麥浚龍指Edison賣的服裝不是高檔貨，又被指搶走Edison合作夥伴搞潮騷，Kevin說：「我哋嗰啲係街頭服，至於爭搞騷就冇啲咁嘅事。市場咁大唔怕俾人搶，有多啲人搞先有進步。」不過Kevin坦言一個人面對傳媒有壓力，但有重要決定時必定會與Edison商量，他笑說：「唔通搬張凳都要同佢講。」農夫也透露間中與Edison聯絡。<br> 前晚全場唯一一位女嘉賓徐濠縈表示因與Kevin稔熟，故往捧場，對於老公陳奕迅叫她用錢慳一點，她笑說：「唔好咁認真，總之我同佢都知大家啲錢點使。」<br> 採訪：胡比　攝影：陳慧安</p></body></html>