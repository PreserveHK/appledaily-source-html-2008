<html><header><meta charset="utf-8"><title>瑪麗捐鑽咪谷碟</title></header><body><h1>瑪麗捐鑽咪谷碟</h1><p>瑪麗嘉兒（MariahCarey圖）近日頻頻現身，為剛推出新碟《E=MC2》造勢。喺香港時間前日，佢又喺洛杉磯出席咗兩場活動，同fans見面兼舉行簽名會。瑪麗仲將早前用過嘅一支鑲有假鑽嘅咪同咪座，送畀當地HardRockCafe作擺設。佢咁搏命宣傳，好彩唱片能夠順利成為美國Billboard大碟榜冠軍，總算冇白費心機。</p></body></html>