<html><header><meta charset="utf-8"><title>馮仁昭四圍超：<br>四葉女舊愛毀女神形象　Angelababy遭爛玩仔灌酒 - 馮仁昭</title></header><body><h1>馮仁昭四圍超：<br>四葉女舊愛毀女神形象　Angelababy遭爛玩仔灌酒 - 馮仁昭</h1><p>近日有讀者爆料話四葉女龔嘉欣嘅舊男朋友SamHui私生活好精采，喺佢嘅網誌入面，就發現佢同被稱為𡃁界女神嘅Angelababy（楊穎）同JaniceMan（文詠珊）好熟，仲影咗唔少親密照。</p><p>結伴拜太歲</p><p>喺SamHui嘅網誌度，就發現佢早前出席Angelababy喺銅鑼灣某卡拉OK舉行嘅生日派對，當中仲有Angelababy嘅緋聞男友陳偉霆（William）、好姊妹JaniceMan等20幾位朋友，最令人驚訝嘅係有多張阿Sam向壽星妹Angelababy灌酒同食煙嘅照片，同時仲有佢左擁右抱兩位𡃁界女神，艷福不淺嘅合照。<br> 另外，網誌度SamHui又話同Angelababy今年同樣犯太歲，故二人喺年初同往荃灣圓玄學院拜太歲，仲拍低拜太歲時嘅情景，阿Sam又大稱Angelababy係一流嘅攝影師。</p><p>「小心色狼」</p><p>此外，William噚日喺太古城出席活動時話Angelababy太純，佢話：「佢太好人，唔識得防人，好多男仔想靠近佢都唔知。作為朋友我只好教吓佢點樣小心色狼。」問到Angelababy的追求者是否圈中人，他謂：「有好多，但唔知係圈外定圈內人喎。<br> SamHuiBlog： http://www.xanga.com/huisam </p></body></html>