<html><header><meta charset="utf-8"><title>同期出碟鬥號召力<br>Kary靚聲吸客　JJ旺角滑鐵盧</title></header><body><h1>同期出碟鬥號召力<br>Kary靚聲吸客　JJ旺角滑鐵盧</h1><p>現年22歲的實力派歌手吳雨霏（Kary）和現年25歲的少男殺手賈曉晨（JJ），昨日分別宣傳新碟。JJ無懼近日旺角發現懷疑爆炸品，仍然選擇在該區舉行簽名會，可惜只有數十名fans撐場，相反到將軍澳宣傳的Kary則吸引近百fans，氣氛熱鬧。</p><p>吳雨霏和賈曉晨昨日分別舉行簽名會力谷新碟，Kary身穿白背心配黃色短裙亮相，JJ則以一身綠色tubedress上陣，兩人雖不約而同以青春look吸引歌迷，但論受歡迎程度，則以用歌聲取悅fans的Kary稍勝一籌。</p><p>葉念琛偏心Stephy</p><p>Kary昨日在將軍澳新都城舉行「LadyK:Transformation」簽唱會，吸引近100名歌迷撐場，她更親自替男fans化妝，讓他們模仿其海報造型。這是Kary推出新碟後的首次宣傳活動，由於近日旺角發現有懷疑爆炸品，為安全計，她選擇在室內舉行活動，Kary說：「我本來都想揀旺角、尖沙嘴呢啲多人嘅地方，不過前幾日又話有危險品，為咗fans安全着想就揀咗室內地方。」<br> Kary又向記者投訴鄧麗欣（Stephy）的緋聞男友、導演葉念琛，指他拍攝電影《絕代雙嬌》時偏心Stephy，她說：「唔知點解我日日都喺香港最熱嘅旺角開工，仲要去埋啲又熱又污糟嘅後巷拍，但係Stephy就好多戲份都喺室內，仲要好舒服。」不過Kary投訴無效，葉念琛只是請她吃消夜補數，她說：「佢請我食嘢就當冇事，下次我要佢開戲搵番我做女主角。」</p><p>JJ打底褲長過裙</p><p>另一邊廂的JJ在旺角舉行簽名會，未知歌迷是怕危險還是怕熱，只有數十人圍觀，排隊簽名也只有十多名男士。問JJ不怕炸彈嗎？她說：「唔驚，香港係言論自由嘅社會，相信係有人有少少不滿，就用呢啲恐嚇社會，應該唔會太大件事。」為免春光乍洩，JJ做足防走光措施，她說：「我屋企打底褲多過內褲，而且長過裙，寧願俾人笑娘，好過走光。」<br> 採訪：王連連、李珮洳<br> 攝影：黃偉雄、陳順禎</p></body></html>