<html><header><meta charset="utf-8"><title>拉闊足球場：愛英超　愛京奧</title></header><body><h1>拉闊足球場：愛英超　愛京奧</h1><p>無難度高歌一曲〈英超傾情〉（原曲：夏日傾情，黎明主唱）為今集節目揭開序幕，由於正值奧運期間，今集除討論英超季初的最佳策略外，讀者也分享對奧運項目的喜好。</p><p>無難度：睇見泳衣凉浸浸</p><p>季初要追史篤城對家，睇死佢似上季嘅打比郡（編按：但今場撐史篤城？）。我冇因為奧運賭少咗波，但就對游水、跳水呢啲項目最有興趣。夏天一睇啲女運動員着泳衣，就有凉浸浸嘅感覺……<br> 季初策略：追史篤城對家<br> 奧運最愛：游泳、跳水</p><p>無難度貼士</p><p>星期六11阿仙奴勝西布朗3:0（7.5倍）<br> 星期六18保頓和史篤城0:0（9倍）<br> 星期日21曼聯勝紐卡素2:0（6.5倍）</p><p>Andy：點解馬會唔開奧運足球</p><p>我想鬧馬會，點解唔為奧運足球開盤？我最鍾意做「漢奸」，如果捉鬼住國奧嘅對家就肯定發達。英超季初會玩「即場投注」，到廿幾三十分鐘就博大波膽，往往有意外收穫。<br> 季初策略：即場買大膽<br> 奧運最愛：足球</p><p>Andy貼士</p><p>星期六11阿仙奴勝西布朗2:0（6倍）<br> 星期日15車路士勝樸茨茅夫1:0（6倍）<br> 星期日21曼聯勝紐卡素2:0（6.5倍）</p><p>Koo：夜晚睇馬術凉啲</p><p>英超就好似武林大會，而車仔就似武當掌門張三豐──最愛耍太極，領先就耍人，新領隊史高拉利會沿用，季初要追類似1:0嘅小勝波膽。奧運我有現場睇馬術，睇夜場涼快啲，我睇咗成兩個鐘。<br> 季初策略：長追車仔小勝<br> 奧運最愛：馬術</p><p>Koo貼士</p><p>星期六21米杜士堡勝熱刺3:2（40倍）<br> 星期六53新特蘭負利物浦0:2（6.5倍）<br> 星期日15車路士勝樸茨茅夫1:0（6倍）</p><p>《拉闊足球場》下次舉行日期：21/08<br>主題：宿敵重逢</p><p>想參加？即上<br>  http://soccer.atnextcom/jp/soccer <br> <br> 節目重溫：<br>  http://sport.appledaily.com </p></body></html>