<html><header><meta charset="utf-8"><title>裴勇俊日本出泡菜</title></header><body><h1>裴勇俊日本出泡菜</h1><p>韓國男星裴勇俊一向有生意頭腦，除咗喺日本開餐廳「高矢禮」同6月時出過便當之外，下月又會喺日本再推出泡菜，仲標榜100%係韓國生產，價格相宜每300克只係賣600日圓（約42港元）。據講佢今次出完泡菜之後，下一步會向日本fans推介韓國另一名產柚子茶，佢咁落力推廣韓國飲食文化，有關部門真係好應該頒個獎畀佢。</p></body></html>