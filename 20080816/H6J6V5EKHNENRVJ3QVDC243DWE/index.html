<html><header><meta charset="utf-8"><title>小田切讓婚後分開住</title></header><body><h1>小田切讓婚後分開住</h1><p>日本男星小田切讓今年2月中同女星香椎由宇拉埋天窗之後，就飛咗去巴西兩個月拍攝新片《蕩寇》。小田切讓早前難得返日本，諗住有機會享受吓新婚生活，不過仍然係大學生嘅香椎早前因為忙緊考試，新居依然堆滿50幾箱衣服雜物，搞到結婚已經半年嘅佢哋，𠵱家仍然要分開住！</p></body></html>