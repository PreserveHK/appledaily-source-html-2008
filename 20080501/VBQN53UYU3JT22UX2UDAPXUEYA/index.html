<html><header><meta charset="utf-8"><title>收　火 - 陳也</title></header><body><h1>收　火 - 陳也</h1><p>一、奧運不談政治，霍震霆還算是霍英東之子，但曾憲梓老竇係邊個？不談政治，他憑什麼當火炬跑（不動）手？<br> 二、被罵賣國賊的王千源、金晶和陳巧文，把國賣出了沒有？賣了幾銀？買家是誰？有冇做按揭？<br> 三、京奧辦白紙黑字寫明，海南三亞才是中國境內火炬傳送第一站，港澳兩個特區不算數。內外有別，秋後算賬，香港人會不會被打成港獨？<br> 四、支持京奧，支持埋盜版五福娃得唔得？<br> 五、講唔出五福娃（勿將fook音變fxxx或哭）叫什麼名字，還算愛國嗎？<br> 六、火炬在天水圍，就唔使封路兼迫人收衫入屋。咁，算不算歧視天水圍社區？<br> 七、將八十個火炬跑手名額當幸運車牌般公開競投的話，兩個李家王朝加郭氏兄弟斷估唔止捐十億，用來鼓勵推動資助本土運動很不錯吧。奧運最中意講金（牌），點解政府嫌錢腥？最後，向今日因為讓路給火炬而大失預算的升斗小市民敬禮，發揮最強奧運精神的，原來是你們。</p></body></html>