<html><header><meta charset="utf-8"><title>財圈快拍：公事免問</title></header><body><h1>財圈快拍：公事免問</h1><p>新任領匯（823）CEO羅爾仁（圖）上任已三四個月，噚日首度公開蒲頭，出席旗下藍田啓田商場嘅印尼節活動，仲充當主禮人見證印尼婚嫁儀式，話好開心體驗到唔同文化。<br> 不過一提到領匯拆骨、加租嘅新聞，羅爾仁就好禮貌咁講公事免問，叫華華喺earlyjune（六月初）嘅業績發佈會早啲到喎！希望到時佢知無不言，言無不盡。<br> 梁鑑章攝</p></body></html>