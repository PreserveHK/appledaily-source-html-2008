<html><header><meta charset="utf-8"><title>網民有嘢講：亡命司機　應被嚴懲</title></header><body><h1>網民有嘢講：亡命司機　應被嚴懲</h1><p>「啲年輕司機真係唔知個『死』字點寫，一味得個『快』字，政府應該想吓辦法嚴懲呢班人。」──natnat_tsang（親子王國）<br> <br> 「我每次坐車返屋企都必經嗰條大斜路直落迴旋處，好多時啲司機都開到好快，直衝落去到迴旋處前先煞車。」──susi1024169（親子王國）<br> <br> 「睇到好心酸，見到臨時停屍間真係好心痛，只係一下子就陰陽相隔，求主保佑所有死傷者嘅家人堅強面對。」──思樂冰（親子王國）<br> <br> 「嗰段路啲設計唔好，落完長命斜無耐就（到）迴旋處，起碼都整段長啲平路做緩衝啦！」──yin_ch（Uwants討論區）<br> <br> 「安全駕駛亦不敵腳掣失靈。旅遊巴、巴士、小巴定期檢查，應定為一星期一次才合理。」──wkcfrancis（Uwants討論區）<br> <br> 「明天穿黑衣以表哀悼。」──dicksonlyh（Uwants討論區）<br> <br> 「直行鏟迴旋處又係死，扭軚擰去左邊鏟隔音屏又係死，司機選擇咗後者，所以坐左邊車身嘅人死鬼晒，不過如果直鏟，以佢個速度應該成架車飛起再反轉，到時可能死得仲多。」──happy膠（香港高登討論區）<br> <br> 「啲火炬手一面跑一面睇到啲人攞住死人嘅頭條，都唔知開心定唔開心。」──Milktea_coffee（香港討論區）</p></body></html>