<html><header><meta charset="utf-8"><title>43歲生日　學識豁達<br>嘉玲讚偉仔體能好生仔隨緣</title></header><body><h1>43歲生日　學識豁達<br>嘉玲讚偉仔體能好生仔隨緣</h1><p>昨日43歲生日的劉嘉玲，在中環出席活動時，揚言已滿足了物質生活，只希望增進智慧，做人可更豁達。至於生育大計，她謂和丈夫梁朝偉睡在一張床，不怕偉仔只顧練功，忽略造人大計，更表示現時偉仔身體機能好，但生孩子則隨緣。</p><p>劉嘉玲昨午在中環主持Swarovski閃爍水晶隧道亮燈，昨日她43歲生日，大會送了一個限量版巫師打扮的水晶米奇老鼠給她，𠱁得她在台上十分開心。</p><p>籲友捐基金</p><p>嘉玲謂已收到丈夫梁朝偉送的生日禮物，上周六兩人也預早慶祝了，昨晚則和家人吃飯。問到生日願望，劉嘉玲說：「健康快樂、生長多啲智慧、經濟好啲、家人開心快樂。」不想偉仔送個BB？她說：「唔係佢送，係個天送，呢啲唔使刻意，係緣份，順其自然啦。」她謂偉仔現時為拍電影正勤力操練，記者講笑指偉仔專心練功，豈非忽略造人大計？劉嘉玲說：「唔會啩？我哋瞓埋一齊，其實佢體能已經更加好。」<br> 嘉玲續說：「生日收到好多朋友送嘅禮物，叫咗朋友唔好送，物質上嘅我乜都有，希望大家捐錢去我個慈善基金。」</p><p>祝福許晉亨</p><p>劉嘉玲謂希望智慧增長，可是準備讀書進修？她說：「想學多啲嘢，人生每個階段都有唔同難題，想增長智慧，面對未來的難題，例如學識點樣豁達啲。」<br> 問嘉玲股票可有受影響？她從容地說：「人人都有影響，全球環境縮水，最緊要心理上唔好受影響，點都要過日子。」她又謂好彩自己在中環的千萬舖位已租出，而接工作也如常，沒被壓價。提到她舊愛許晉亨和李嘉欣已結婚，她大方說：「都有祝福佢，咁大件事，大家靚仔靚女，好襯。」她直認和許晉亨有聯絡，但無送賀禮。<br> 採訪：顏英儀<br> 攝影：陳志嵐</p></body></html>