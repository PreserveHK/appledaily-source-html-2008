<html><header><meta charset="utf-8"><title>中環在線：盛智文賺少多覺瞓 - 李華華</title></header><body><h1>中環在線：盛智文賺少多覺瞓 - 李華華</h1><p>港股舊年係咁升，相信冇乜幾多股民會捨得沽貨，結果家陣一街坐艇散戶。不過，凡事總有例外，蘭桂坊之父盛智文就係其中之一，呢位精於做生意，將老蘭同海洋公園搞到賺大錢嘅香港人（佢已入籍中國，攞埋香港身份證同特區護照），估唔到投資都有一手，但唔係炒股玩財技，而係唔貪。</p><p>賣股揸CASH實冇死</p><p>盛智文舊年仲揸住股票，佢話當聽到啲人睇恒指上到三萬五甚至四萬點時，覺得啲人失理智，個市升到唔合邏輯，上市公司PE太高，搞到佢有啲緊張，為咗有覺好瞓，決定放晒啲股票，「NooneeverdieinholdingCASH！」<br> 至於kill咗唔少人嘅Accumulator，都有唔少人sell佢，盛智文話自己亦試過了解，但見個遊戲規則止升唔止跌，就話唔啱玩，原因都係嗰句──想夜晚有覺好瞓，仲話買嘅人都係因為貪。</p></body></html>