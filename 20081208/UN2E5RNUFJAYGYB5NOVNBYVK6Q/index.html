<html><header><meta charset="utf-8"><title>中環在線：美林CEO扭千萬花紅 - 李華華</title></header><body><h1>中環在線：美林CEO扭千萬花紅 - 李華華</h1><p>金融海嘯令企業盈利銳減，華爾街唔少高層自願放棄花紅，同公司共度時艱，但唔係個個都咁順攤，好似成功帶領美林免步雷曼後塵嘅CEO塞恩，近日就同董事局因為花紅問題拗緊數。<br> 《華爾街日報》報道話，舊年12月臨危授命嘅塞恩就要求1000萬美元（7800萬港銀）花紅，事關佢喺雷曼出事前，已傾妥公司同美銀成親，幫美林成功避過破產一劫，可以話為股東爭取咗最大利益，冇理由冇獎勵嘅。<br> 雖然美林薪酬委員會都認同塞恩勞苦功高，但對手高盛一班高層今年都冇花紅，加上外界對華爾街高層豐厚bonus諸多不滿，佢哋擔心如果照批花紅，隨時會成為戰靶，故傾向對塞恩sayno。</p></body></html>