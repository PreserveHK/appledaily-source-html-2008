<html><header><meta charset="utf-8"><title>三姨太的候聖誕戰衣</title></header><body><h1>三姨太的候聖誕戰衣</h1><p>時裝界無人不曉PatriciaField呢個名，一套《色慾都市》，再加上瘋魔全球嘅《俏Betty》同《穿Prada的惡魔》，足證佢嘅Design同Styling功力。今次英國土炮品牌Marks&amp;Spencer同Patricia獨家合作「DestinationStyleNewYork」系列，風格時尚奢華，最重要係35件產品都平靚正，連最近喺三色台劇集做緊「三姨太」的港姐朱慧敏（Queenie）試完都話想即刻買晒成個Collection去聖誕Party着，姊妹們快手喇！<br><br>記者：陳諾堯<br>攝影：梁細權、王文忠（產品）<br>Makeup：PhyllisKwok<br>Hair：Louis@P.O.PHairdressing<br>場地提供：FEVARCLUB（25253933）</p><p>PatriciaField×M&amp;STheBoldBacklessSequinDress黑色閃珠片中袖露背裙$1,850（b）<br> BCBGMary黑色漆皮仿鱷魚紋高踭鞋$1,599（c）</p><p>三姨太：最愛SimpleCut</p><p>原來係女人都愛PartyDress，衣櫃裏最少都有一兩條，三姨太Queenie話：「因為工作需要，我都有好多PartyDresses，基本上行開街一見到啱心水嘅就會買定，實有機會着。」做藝人咁多Function去，梗要置定好多裝，「我最鍾意簡單Cutting嘅連身裙，黑色嘅比較多，因為易襯，加對高踭鞋就掂晒！同埋我一向唔鍾意戴太多Accessories，好怕OvertheTop，所以極其量都係戴對有Details嘅大耳環，或者一條頸鏈就得。」示範PartyLook入型入格嘅Queenie，卻原來唔鍾意去Clubbing，「我鍾意喺屋企搞PrivateParty，因為有多啲空間，無出面咁嘈，同朋友傾吓偈都得，又唔使同人逼，所以聖誕節如果有時間都會搞番個HouseParty。」</p><p>BePatricia！紐約PartyLook</p><p>Queenie着上身示範的PatriciaField×M&amp;S系列中，主打係連身裙。唔知大家有無留意，《色慾都市》嘅四位女角都好鍾意着連身裙，基本上應該話大部份紐約女性都鍾意，一來方便易着，二來夠百搭，最重要嘅係可以突顯女性身段。Patricia想藉着今次同M&amp;S合作，為唔同年齡嘅女士增添紐約潮流氣息，等大家Feel吓一件衫可以帶嚟幾多活力，令各位型女可以着住佢設計嘅衫去享受生活。Collection中有好多CocktailPartyDress，趁聖誕前入手揀定派對裝就啱晒時間，但係最好快啲去買，Patricia嘅號召力咁強，好快賣晒都似！</p><p>平價入配飾</p><p>系列中的手袋亦非常吸引，例如紫色MetallicChainBag個裡係桃紅色豹紋，造得好Detailed，睇埋價錢，$600有找就買到PatriciaField個名，抵玩！另外，TheNewYorkClutch唔使講一定係囊中物，無論圖案同Design都非常NewYork。</p><p>抵玩去P裙</p><p>臨近聖誕，市面上仲有好多BudgetPartyDresses選擇，高貴又靚嘅都係千零蚊鬆啲。首選推介Benetton$595嘅紅藍黑三色珠片裙，設計簡單但勝在多場合啱着；但係如果有肚腩仔不如揀鬆身或者Lace款，再簡單襯對高踭鞋就可以去P，經濟方便。<br> <br> Sisley黑×綠色LaceTubeDress$1,295（d）、<br> GianniChiarini深灰色仿鱷魚壓紋皮Clutch$999（c）<br> </p><p>查詢：</p><p>（a）Benetton（23670787）<br> （b）Marks&amp;Spencer（29218323）<br> （c）Millie's（23755266）<br> （d）Sisley（28954210）</p></body></html>