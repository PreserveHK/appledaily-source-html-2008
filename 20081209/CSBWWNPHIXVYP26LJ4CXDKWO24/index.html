<html><header><meta charset="utf-8"><title>中環在線：南早太子女做揸弗人 - 李華華</title></header><body><h1>中環在線：南早太子女做揸弗人 - 李華華</h1><p>臨近年尾，雖則話好多機構因金融海嘯取消一年一度嘅annualdinner，但亦有唔少公司照搞，而且仲好事成雙！好似噚晚喺九龍灣MegaBox舉行周年聯歡嘅SCMP南華早報（583）咁，趁未開飯就公佈埋「權力核心」變動。<br> 04年已經係執行董事嘅太子女郭惠光，將會做埋董事總經理兼行政總裁。佢大佬郭孔演就由執行主席調任非執董；做過機管局行政總裁、有「飛機彭」之稱嘅非執董彭定中，就會做非執行主席。</p><p>大佬讓位轉非執董</p><p>換句話講，南早今後就由年僅31歲嘅郭鶴年千金掌權。至於喺呢行裁員之聲此起彼落之際，郭小姐會唔會幫自己個字頭嚟個大整治，不妨拭目以待。</p></body></html>