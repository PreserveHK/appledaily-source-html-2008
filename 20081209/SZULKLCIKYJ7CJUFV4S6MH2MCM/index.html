<html><header><meta charset="utf-8"><title>時裝名牌福袋　執硬</title></header><body><h1>時裝名牌福袋　執硬</h1><p>眼見身邊的美容版記者，已被幾呎高的美容產品聖誕Boxset活埋，令身為時裝記者嘅我有點疑惑︰「點解X'masBoxset好似喺時裝界唔係好興呢？」其實，聖誕節大家都鍾意互送禮物，但又懶得去諗，買Boxset就最慳時間。所以若果時裝品牌都諗諗計推出X'masBoxset的話，聖誕大家就唔使咁悶，經常收到或送出嘅禮物都係只得HandCream啦！<br><br>記者：吳美美<br>攝影：陳陶鈞<br>Model︰KathyCheung@Starzpeople<br>Makeup&amp;Hair︰Rita（http://hk.myblog.yahoo.com/willwillmakeup）<br>服裝：Zara&amp;DaDa</p><p>agn囗sb.BearinFlowerBoxwithCookies$1,480（左）、agn囗sb.BearinFlowerBox$1,380（右）</p><p>MUJI圖案毛巾TwinBoxset各$80-$220、圖案冷頸巾Boxset各$100、領呔Boxset各$250-$350</p><p>時裝牌罕有Boxset</p><p>年輕人對於聖誕節嘅重視程度，不嬲直逼農曆新年，搞Party、抽禮物、BoxingDay係必經之路。於是乎聖誕禮物直頭係十二月嘅「必需品」，所以越近聖誕大家準備禮物嘅工作就越逼切。可惜十個有八個買禮物嘅人都抱住「買咗就算」嘅心態，「行貨」經常出現喺抽禮物環節中，所以時裝品牌推出X'masBoxset係大勢所趨。</p><p>JuicyCouture粉紅行頭</p><p>JuicyCouture就明顯係比同行更早洞悉先機，推出的X'masBoxset就幾有意思，首先全以招牌粉紅色行頭，搶去女性動物目光。禮物種類就有數碼相機、數碼相框、USB、首飾等等，配合趣致包裝如Stick、Lolipop等，應屬排頭位的選擇。</p><p>agn囗sb.包裝靚爆</p><p>講到用心，唔提agn囗sb.就真係白費。「Bearinflowerbox」已經唔係新鮮事，但每次見到都總會聲線高八度地叫：「好靚呀！」包裝上佢哋都堪稱No.1，今年仲新推出DIYTee，盒中就有一件黑色長袖Tee，配上印有agn囗sb.圖案嘅印水紙，剪出自家設計圖案，做出獨家出品。</p><p>MUJI禮盒處處</p><p>不過要數到選擇多，點都唔及MUJI，直情成間店舖任何一個類別都準備咗X'masBoxset（所有Boxset都是用上半透明膠盒作送禮之用）。價錢方面亦好體貼，幾十至幾百都有，由領呔、毛巾、文具至到浴室用品，囊括種類之多應屬冠軍。</p><p>Crocs毛毛機套</p><p>夏天時分，流行程度極高的Crocs，冬天亦都應節推出咗毛毛版，X'masBoxset亦有份參與，三百幾蚊就可以有一對Mammoth加一個限量版電話套，完全的骰實用，就算想單買一個電話套都無問題。值得一講嘅係，Boxset唯一缺點係內容已經內定，無得改變，就算只想唔要其中一件產品都唔得。</p><p>FXCreation由你話事</p><p>至於FXCreation方面，就輕易解決咗呢個問題。X'masBoxset勝在由你話事，只有一件係主打，其餘隨意配搭，畀客人自由選擇始終係方便啲，冧客啲。</p><p>ShopList：<br> JuicyCouture（35862017）<br> 中環ifc二期3077-3078號舖<br> <br> Muji（28080622）<br> 銅鑼灣利舞台廣場3樓<br> <br> Crocs（28389804）<br> 銅鑼灣羅素街20號地下<br> <br> agn囗sb.LALOGGIA（28050678）<br> 中環ifc二期3樓3089至3097舖<br> <br> FXCreation（28219722）<br> 金鐘廊C5-6號舖</p></body></html>