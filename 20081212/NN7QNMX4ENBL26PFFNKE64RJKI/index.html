<html><header><meta charset="utf-8"><title>親自設計漫畫造型<br>2R化身索爆機械人攻美國</title></header><body><h1>親自設計漫畫造型<br>2R化身索爆機械人攻美國</h1><p>一向弱質纖纖的2R，近日於漫畫家PatLee筆下化身成為打不死的女英雄，這本名為《Orius》的漫畫首先於網上訂購，稍後在美國發行，2R更擔任形象及服裝設計一職，漫畫內的造型全是由她們親手打造的。</p><p>二人組合2R最近於加拿大著名漫畫家PatLee筆下，化身成為兩個既性感又打不死的女英雄，Rosanne表示從來沒有想過可以成為漫畫人物，她說：「我哋因為一次活動而識咗PatLee，佢係有份參與《蝙蝠俠》、《超人》同《變形金剛》嘅漫畫家，後來我哋傾傾吓就構思咗個古仔出嚟，佢就負責幫我嘅畫，知道自己可以出漫畫書嘅心情真係好興奮。」</p><p>打不死女英雄</p><p>在漫畫中2R是一對人工智能的機械人，Race說：「我哋會消滅壞人，書入邊我哋兩個都好打得，甚至係打不死，現實生活中我哋，點練都唔會練到咁好武功。」<br> Rosanne指《Orius》這本漫畫會推出6個封面，fans們可以於 http://www.oriuscomics.com訂購，她透露現正籌備推出一系列T恤以及figure。為了成為漫畫女英雄，2R都花了不少心機，她們抽了一日時間拍了數百張相片，Race說：「由於Pat畫之前要好清楚我嘅面部表情，所以我哋有一日就影咗幾百張大頭相，好多表情好誇張又扭曲晒，呢啲相真係唔可以俾其他人睇到。」 <br> </p><p>形象近似羅拉</p><p>Rosanne指書中的形象設計全部由她們構思，書中她們以一個型格、性感的形象示人，她笑說：「我哋個style有少少似《盜墓者羅拉》，所以都有少少性感，同埋女仔始終貪靚，所以我哋就向PatLee提供少少服裝上嘅意見。」<br> 採訪：李珮洳　攝影：陳慧安<br> 化妝：Contact（AlvinGoh.com）<br> 髮型：KateShek（HairCulture）<br> 服裝及場地提供：Zadig&amp;Voltaire</p></body></html>