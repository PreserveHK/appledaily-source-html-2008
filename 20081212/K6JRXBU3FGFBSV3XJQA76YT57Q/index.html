<html><header><meta charset="utf-8"><title>:WhiteChocoolate黑白滋味</title></header><body><h1>:WhiteChocoolate黑白滋味</h1><p>I.T最擅長孕育自家品牌，正正副副男男女女，要grand、要girlish、要streetchic，一網打盡。年輕品牌Chocoolate今季推出女裝:WhiteChocoolate，將mass與prestige理念結合，主打黑白色，今次由最愛黑的衞蘭，以layering玩法示範。</p><p>:WhiteChocoolate頭炮作，主打collegegirl及軍裝女郎兩個方向，校園女生的三袋校褸、白恤衫、灰色hoodie衞衣、百褶裙和傘裙等；軍裝的軍褸、冷帽、短褲等，剪裁設計都以舒適做大前提，展現出簡潔和輕便的時尚感。</p><p>憑心思自主風格，以casual及comfortchic的basic單件，層層叠叠、長短、厚薄營造層次感，如具volume的黑色背心，襯長身tunic與橫間leggings、或長身格仔恤衫、短褲與灰色zipupjacket等。</p><p>黑白是今季精華所在，簡單的twotone組合無限可能，全黑、全白、上黑下白，由黑白兩色變奏出的大大小小polkadot、各式粗幼間的橫間、直紋、格仔等，變化萬千。</p><p>與衞蘭談時裝，她說：「我都係鍾意casual服裝，有時都鍾意DIY，將啲衫改吓、剪吓、加啲窿，畀自己有啲新鮮感。我好鍾意rawfeel，啲新鞋一定要踩吓佢，踩到佢污糟，有啲舊feel先正。」有否想過學設計？她說：「未試過，不過我都鍾意藝術，好似畫畫同相片，當然仲有音樂啦。」<br> 經常因身形被人詬病，黑色是肥人隱身衣，衞蘭也直認鍾情黑色，她說：「黑色易着，不過上台我都可以接受啲唔同嘅風格。」</p><p>採訪：LawWaiMan<br> 攝影：ChanChiLam<br> 化妝：江中平（A&amp;Vmakeupschool）<br> 髮型：ByronHoofHairCulture&#13;</p></body></html>