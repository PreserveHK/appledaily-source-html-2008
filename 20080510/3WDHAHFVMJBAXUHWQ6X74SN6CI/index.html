<html><header><meta charset="utf-8"><title>I囗零食：我來自北海道</title></header><body><h1>I囗零食：我來自北海道</h1><p>任何時候口痕痕就想搵嘢咬，所以無論3歲定80歲，零食這東西總無人不愛。小時候最愛食媽咪麵，但家陣新款零食周圍都有，最近見Taste入咗批北海道零食，相對至愛媽咪麵，唔知邊款能取我歡心呢？<br><br>記者：劉明慧</p><p>北海道日本金牌沙拉迷你腸　$29.9（Taste）</p><p><br> 看到包裝還以為是狗糧，但介紹得當然100%人食啦！一條條迷你臘腸，口感彈牙，不過無臘腸咁硬，味道略鹹，送酒一流。</p><p>日本北海道夕張蜜瓜軟糖　$43.9（Taste）</p><p>看圖有時並不一定可以識字，一心以為是外軟內甜的流質餡軟糖，點知原來係糖衣包果汁軟糖，但勝在8成蜜瓜味，食唔到原個夕張蜜瓜，食粒糖頂住先啦！</p><p>日本黑橙味KitKat朱古力（期間限定）$10.9（Taste）</p><p>黑橙味KitKat是今期季節限定，黑橙是甚麼味道？其實我唔知，不過試完黑橙味朱古力，我只知黑橙朱古力很甜，橙味欠奉，大概知道黑橙不是酸的。</p><p>查詢：Taste（22658698）</p></body></html>