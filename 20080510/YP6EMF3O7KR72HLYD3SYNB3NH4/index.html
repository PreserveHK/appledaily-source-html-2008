<html><header><meta charset="utf-8"><title>傳火炬惹是非大玩黑色幽默<br>Eason、克勤擺明不和</title></header><body><h1>傳火炬惹是非大玩黑色幽默<br>Eason、克勤擺明不和</h1><p>雖然奧運聖火早前已於香港順利傳遞完成，不過有關火炬手人選至今仍受到爭議。曾經因為頒獎禮獎項「分贓唔勻」而鬧不和的陳奕迅和李克勤，今次再因被傳爭當火炬手而不和，莫非真的「一山不能藏二虎」？昨日兩人出席活動時就交足戲扮不和合照，又謂有傳聞實屬正常。</p><p>陳奕迅（Eason）和李克勤昨日出席在尖沙嘴舉行的「環球唱片Blu-Ray強勢新一代」記者會，早前有消息指Eason出陰招搶克勤的火炬手之位，昨日兩位阿哥在活動上竟然出奇地「老友」，由台上玩到台下，連訪問時亦出奇地合拍，先扮不和合照，其後更一唱一和地否認有關傳聞，克勤表示日前從電視上聽過Eason的回應，坦言十分認同，他說：「大家都入咗行十幾年，我覺得冇嘢好解釋，應該問寫嗰個人，而唔係問我哋兩個。」</p><p>習慣娛樂大眾</p><p>Eason隨即說：「我第一日入環球，已經話我、學友、安仔（許志安）同克勤不和，娛樂新聞只不過係娛樂大家，最多睇完嚇一嚇就冇事。」Eason更對克勤講：「或者你呢排紅啦！以前我都唔接受呢個字（紅），𠵱家已經接受咗，仲覺得都唔係咁負面。不過受歡迎同埋紅，都唔一定做火炬手，好多人都好紅。」<br> 提到不和傳聞，克勤有感而發說：「今次傳聖火可以圓滿而又好順利咁完結，點解係要刻意喺入面搵嘢出嚟講？不過點都好過唔講，咪當係娛樂新聞娛樂大家。」Eason亦緊接附和：「我唔覺得出奇，都習慣咗，幾正常呀！」</p><p>抱子打防疫針</p><p>對於有報道指克勤「發茅地抱子求醫」，克勤說：「真係嚇完又嚇呀！仲嚇親我啲親戚，我最初仲以為講『球衣』，我個仔只係做例行檢查，打吓防疫針，我出門口見到佢哋（指記者）都有同佢哋講，仲叫佢哋唔好跟，費事又嚇親長輩，我𠵱家都唔介意俾人跟，不過最好行遠啲，唔好俾我見到。」Eason聽完克勤的經歷後，直言：「我以前都好似你咁，但係我𠵱家都唔會落車同佢哋講，見到笑笑口點個頭就算。」<br> 採訪：何慧斯<br> 攝影：陳慧安</p></body></html>