<html><header><meta charset="utf-8"><title>東方神起引爆小巨蛋</title></header><body><h1>東方神起引爆小巨蛋</h1><p>韓國偶像組合東方神起，噚晚喺台北小巨蛋舉行演唱會，為去年10月因台風取消嘅演唱會補唱。神起前日抵達台灣時，吸引咗600名fans接機。喺演唱會上，神起五子施展渾身解數又唱又跳，將舞台變成海底世界，又喺台上大灑假銀紙，令現場8000名fans情緒高漲。台灣藝人小豬羅志祥都有去捧場。</p></body></html>