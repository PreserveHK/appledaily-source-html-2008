<html><header><meta charset="utf-8"><title>Mega數碼達人：<br>無線耳機　煲粥好Free</title></header><body><h1>Mega數碼達人：<br>無線耳機　煲粥好Free</h1><p>如果媽打堅持話自己部手機仲用得，都無理由夾硬逼佢換新機㗎！不如送番隻藍芽耳機畀佢，等佢可以無線收Call，煲粥就夠晒Free。重手啲揀埋立體聲耳筒，聽歌一流。</p><p>立體聲級別<br>1.i.TechClipS38操作簡單</p><p>主機可以夾在衫領，使用時另外再接3.5mm耳筒，可收聽立體聲音質。耳筒上有Mic及音量控制，基本操作都可以在主機上進行，操作簡單，啱晒媽媽用。叉電速度亦相當快，只需3小時即完成。</p><p>2.SEHBH-DS200睇到電量</p><p>SonyEricsson出品的HBH-DS200，外形精美，有如獨立使用的MP3機。機身長條形設計，能使用3.5mm立體聲耳筒，以DigitalSound做賣點，亦支援A2DP。機身上設有屏幕顯示電源資料，而重量亦只係13.4g。</p><p>3.JabraBT3030銀鏈夠型</p><p>JabraBT3030最適合潮媽，機身設計成鐵牌，再加埋銀鏈做裝飾，能使用3.5mm立體聲耳筒。牌仔上面設有播放、音量及接聽鍵，功能包括同時接駁兩個裝備。機身可防水濺，加上有聲音防震功能，聽歌都會穩定啲。</p><p>4.PhilipsSHB-7102發送音樂</p><p>PhilipsSHB-7102除咗適合用於藍芽手機外，亦特別附有藍芽發送配件，可以接駁MP3機等裝備，將音樂經藍芽傳送，設計特別貼身！耳筒方面採用3.5mm，支援A2DP，機身上設有播放、音量及接聽鍵。</p><p>經濟級別<br>SAMSUNGWEP210&#13;</p><p>單聲道通常都會採用掛耳式，WEP210亦係其中之一。重量僅9g，慣咗直情唔多覺，機上設多個按鈕，有重撥、啓動聲控撥號及拒絕來電等功能。</p><p>NokiaBH-209</p><p>BH-209亦係掛耳式設計，機身一粒多功能按鈕控制大部份功能，主要規格支援EDR、藍芽2.0及免提操作1.5，簡單易用，送畀媽打最啱。</p><p>SAMSUNGWEP350</p><p>WEP350就多咗掛耳環，輕巧得來掛得穩陣。另有首次配對功能，使用方便，機身更設LED顯示開關。</p><p>JabraBT8040</p><p>JabraBT8040採用常見三鍵式設計，機頂有USB介面接駁電腦叉電。使用DSP技術，音質比同級好，加上Multipoint，通話質素有保證。</p><p>SEHBH-PV703</p><p>HBH-PV703可利用耳機接聽通話、重撥電話及音量調整等。另備自動連線功能，充電後只須啓動手機藍芽，毋須輸入PIN碼就可使用，夠簡單。</p><p>今日送乜禮？<br>Ben：Nokia手機</p><p>「如果要揀部手機送畀阿媽，一定會揀Nokia！因為Nokia比較耐用，阿媽又相當粗用，咁就可以用得耐啲。」</p><p>志德：藍芽耳機</p><p>「我啲零用錢只夠買藍芽耳機，所以會揀SAMSUNGWEP210，因為貪佢夠細。」</p><p>Pauline：音樂手機</p><p>「我阿媽好潮㗎，最鍾意聽音樂，所以一定會揀靚聲手機，我會買SE嘅手機。」</p><p>Jack：易用最重要</p><p>「我覺得操作、介面易用最重要，所以會揀Nokia或者三星手機。」</p><p>風：睇外形</p><p>「一定要睇外形，如果外形太老土，就認真失禮！其實一千蚊貨仔嘅手機款式都唔差，我一定揀番部。」</p><p>查詢：T-OneMobile（29888008）</p></body></html>