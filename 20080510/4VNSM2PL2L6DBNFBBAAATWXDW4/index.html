<html><header><meta charset="utf-8"><title>總潮流：我的DreamBag</title></header><body><h1>總潮流：我的DreamBag</h1><p>袋，是否襯衫出街的重點，往往因人而異，有人覺得可有可無，有人覺得係全身焦點所在。近期新袋焦點絕對要數RafSimons×Eastpak大背囊，可惜到港不足一個月，已經被潮界一掃而空。今個月輪到5cm×A.I.P首次Crossover推出ToteBag，話題性雖不及前者，但男女皆宜的低調實用外形，銷量必定不會遜色。今日找來七位歌星藝人，談談對隨身袋的睇法及他們的DreamBag。<br><br>記者：許維雅<br>攝影：梁細權、譚盈傑<br>（陳柏宇：HairbyMattChiu@XENTER、MakeupbyMaggieYeung）</p><p>「通常買咗新袋，我會Keep住用半年，係咪好專一呢？唔同類型嘅袋款我都會用，早排就用斜孭MessengerBag，𠵱家用緊ToteBag，今個夏天最想買個大背囊。見到好多牌子都推出搶眼顏色嘅袋，我覺得紅色幾靚，不過都係深藍或者黑色嘅袋啱我多啲。」<br> <br> 5cm×A.I.PToteBag（真皮限量版）$2,499/a<br> 5cm灰色V領PrintTee$329/a<br> 5cm灰色直腳洗水牛仔褲$499/a<br> 5cm黑色背心$699/a<br> 5cm粉藍色尖頭皮鞋$379/a<br> <br> </p><p>柏宇'SChoice</p><p>X-Large紅色大背囊，一出即斷市，本星期將再返貨。紅色咁受歡迎，陳柏宇又怕咩用呢？$499/b</p><p>「我買袋準則一定係先睇實用後睇款，間隔設計要方便，Size一定要好Fit。平日行街食飯都好少帶袋，係開工、去沙灘曬太陽先會用袋，所以屋企嘅袋都係深色為主，冇咁易污糟又易襯。本來好想買RafSimons嘅白色或者黑色背囊，可惜上個月返咗上海拍戲，無時間買。希望今個月有時間行街睇睇其他牌子嘅大背囊。」<br> <br> 5cm×A.I.PToteBag（尼龍版）$1,299/a<br> 5cm×A.I.P燙銀PrintTee$359/a<br> 5cm黑色西裝褸$1,499/a<br> 5cm黑色洗水爛牛仔褲$499/a</p><p>又南'SChoice</p><p>RafSimons×Eastpak白色彩帶背囊，連Wyman都點名力谷，不少潮人一搶而空，難怪又南都想擁有，可惜已斷市。</p><p>「我覺得袋唔止係用嚟裝嘢咁簡單，而係一個重要嘅FashionItem。有時求其着牛記笠記，但只要孭番個夠Sharp、夠型嘅袋，成個人嘅Image都會唔同晒。我鍾意啲望落去有啲嘢嘅袋，即係設計唔使好誇但要有特色。今個夏天我想搵個白色大背囊，貪全白色夠搶眼，最好係有多啲細袋設計，方便裝嘢嘛。」<br> <br> 5cm×A.I.PToteBag（尼龍版）$1,299/a<br> 5cm×A.I.PPrintTee$299/a<br> 黑色西褲、啡色蛇皮波鞋（二汶'sOwn）</p><p>二汶'SChoice</p><p>adidas×StellaMcCartney白底彩藍色圖案大袋，一樣夠大又搶眼，絕對啱晒二汶心水。$1,000/b</p><p>「我架車就即係我個袋，因為我會將隨身物品放晒落車。我屋企最多係HeadPorter，但一直想買番個Bold袋（PIEROGUIDILineabold）嚟儲，細個時已覺得好型！哈哈……今個夏天想搵個Size細嘅MessengerBag，顏色Sharp啲都冇所謂，最好就引到人只望個袋。因為我身形細粒，所以日牌如visvim同HARE好啱我，Size細而且款式適合任何場合<br> 。」<br> <br> 5cm×A.I.PToteBag（尼龍版）$1,299/a<br> 5cm×A.I.PPrintTee$299/a<br> 5cm黑色貼腳西褲$429/a<br> 5cm黑色連帽Zip-up衞衣$399/a<br> visvim黑色Sneakers（Donald'sOwn）</p><p>Donald'SChoice</p><p>FingercroxxMessengerBag，有五種顏色，Size細細，啱晒細細粒的Donald。$299/b</p><p>5cm×A.I.P</p><p>全名AnAmericaninParis的日牌A.I.P由1991年成立至今已擁有超過200間分店。品牌一直堅持追求RadicalChic的理念，款式低調並着重Details設計，作風深受日迷歡迎。今回首次跟本地品牌5cm合作，成功將兩個品牌的中性形象樹立得更鮮明，交叉作品包括一款ToteBag及兩款Tee，袋款夠晒大，簡單加兩排窩釘作點綴，備有尼龍及真皮料選擇。A.I.P向來以皮革袋為代表作，個人推介鎖定皮版一款作目標實無衰！</p><p>a）5cm（28909336）<br> 銅鑼灣百德新街51號地下A-D號舖<br> <br> b）i.t（25040025）<br> 銅鑼灣加寧街6-10號地下<br> <br> c）Juice（28810173）<br> 銅鑼灣百德新街53號室海德大廈2樓A室<br> <br> d）HOODSStore（21628009）<br> 中環安蘭街12號地下</p></body></html>