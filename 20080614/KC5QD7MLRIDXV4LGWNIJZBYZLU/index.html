<html><header><meta charset="utf-8"><title>蘋果批︰敢去愛　就冇難度？</title></header><body><h1>蘋果批︰敢去愛　就冇難度？</h1><p>蘋果批Online<br>Click入http://pie.appledaily.com收看<br>歡迎透過web-cam即時發表意見或致電29908648安排親身上場<br><br>電郵：mailto:pie@appledaily.com<br>網誌：http://pieatapple.wordpress.com</p><p>三十歲中學男教師同十六歲女學生喺學校做愛，兩個人「敢愛敢做」。咁啱，本地作家陸以心年初出版咗一本描寫「Y世代」女仔敢愛敢做嘅《二十五歲前敢去愛》，仲同《蘋果批》講吓佢對事件嘅睇法……<br> <br> 主持：楊卓華　高明輝</p><p>陸：如果師生戀係一對一嘅關係，唔牽涉婚外情，或者係多角戀，或者係純粹係性嘅話，我覺得冇問題，因為我哋睇到有好多成功嘅例子……當然，我哋都要遵守番香港法例。</p><p>陸：我同意要有條界線，但就唔係話讀到form幾就可以。我覺得個界線應該劃喺大家嘅認真程度，因為你唔可以否認一啲師生戀真係好認真咁發展，我覺得我哋睇低咗啲中學生……</p><p>陸：首先，我唔知佢係同嗰位男老師係justforfun定係真心相愛，我諗如果係真心相愛，個家長係接受到，起碼，個老師有好崇高嘅形象，識得點照顧佢個女，相對同年齡嘅男子嚟講，起碼有經濟基礎，年紀大啲，識諗啲，起碼可以照顧到佢個女。<br> <br> 孫柏文：但如果你嘅底線係「真心相愛」就ok嘅話，我就唔明白（男教師）結咗婚，有小朋友，又會有乜嘢問題，如果佢哋真係真心相愛……你既然可以接受（中學師生戀）呢樣嘢嘅，點解唔可以接受婚外情？</p><p>陸：比我更加年輕嘅Z世代，已經唔係好有耐性。如果佢係有耐性，願意等一個適當嘅時機，至去發生呢啲事，根本就唔會爆出呢個「多用途室」嘅事件！</p></body></html>