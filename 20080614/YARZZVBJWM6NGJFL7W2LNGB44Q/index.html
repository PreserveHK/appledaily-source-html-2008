<html><header><meta charset="utf-8"><title>1　總潮流：Freestyle舞動全球</title></header><body><h1>1　總潮流：Freestyle舞動全球</h1><p>坦白說，Reebok除了姚明之外，最深入民心的反而係方力申同吳雨霏（Kary）。雖則買Reebok着的大有人在，其設計一樣討民心，但要談鞋款型號，相信最有力力挽狂瀾的就只有佢－Freestyle。八十年代跳舞鞋的佼佼者，跟演繹快歌能手的Kary最匹配不個，今日就來個全年預覽力谷台柱Freestyle。Kary還大談她的跳舞之歌，實行以活力舞動這對Reebok之寶。<br><br>記者：許維雅<br>攝影：林栢鈞<br>&#13;</p><p>Reebok白色PrintTank$150/a<br> b+ab白色閃珠片短身外套$1,199/d<br> b+ab橙紅色喱士背心$179/d<br> izzue.com黑色牛仔迷你短裙$559/e<br> ReebokFreestyle-NewYorkCity$600/f（11月上架）</p><p>下半年世界巡迴預覽</p><p>舊年剛25大壽的Freestyle，可以話係最能代表八十年代的跳舞鞋，盛極一時的八十年代DiscoAerobic打扮，不節不扣地從鞋身修長的設計中演繹。貴為Reebok台柱，今年繼續力谷，用上6個城市作主題，於08年分段推出，誓保人氣。先有東京、巴黎及新德里，緊接有以佛蘭明歌舞蹈為元素的馬德里、倫敦大樓剪影的倫敦、黃色的士及街道名稱作設計的紐約。各有獨特設計的鞋身能否真正表達你心目中城市就見仁見智，不過鞋身斑斕的顏色、圖案就必能網盡不同品味的女生。</p><p>"FreestyleCitiesWorldTour"全球響應</p><p>睇好大熱AerobicLook</p><p>Kary（K）Apple（A）<br> <br> A：喜歡去Disco嗎？最喜歡聽的DiscoMusic係那一類型？<br> K：以前好少去Disco，但因為鍾意聽快歌，所以都會留意。八十年代嘅DiscoMusic同Style，感覺最出，尤其八十年代嘅Aerobic打扮，我覺得好型好靚，細個都會成日咁着。至於聽快歌，最迷的始終都係最大路嘅麥當娜，次次一聽到Vogue，都忍唔住跟住跳舞。<br> <br> A：那你認為這些年來，Disco文化有甚麼改變？<br> K：相對上一代，變化當然好大，單係用語上都已經唔同。細個會同朋友講「落D」，𠵱家只會話「去Clubbing」。音樂方面多咗好多唔同嘅元素，DJ更成為整個Party嘅主導，加上DJ捽碟技巧越嚟越勁，所選嘅音樂又加入咗好多個人風格，所以都好直接影響氣氛。反而最有趣係打扮方面，八十年代嘅Aerobic打扮好似冇走過咁，近年興懷舊，貼身嘅元素同撞色配搭仍然係主流，好似今年大熱嘅螢光顏色都好有AerobicStyle味道。<br> <br> A：到外國遊行，有感受過其他國家的Disco文化嗎？<br> K：去外國玩，又好少會去Disco。但印象中，美國同英國嘅Disco氣氛最好，可能啲人玩得放啲。因為去Disco，除咗音樂同場地裝修，同場有咩類型嘅人去玩都好直接影響心情，如果周圍身邊嘅人肉肉酸酸，就一定掃興。</p><p>A：最近喜歡聽的ClubbingMusic係那一隻？有甚麼推介？<br> K：我本身喜歡節奏多變化嘅快歌，ClubbingMusic我會偏向鍾意Hip-Hop類型。好似BlackEyedPeas咁，佢哋啲音樂感覺好Playful好Fun。仲有GwenStefani，每次聽到，就好想周身郁，直情忍唔住要"un"嗰隻，哈哈……</p><p>同場加映——Discon'Rock</p><p>城市主題唔啱口味？決要一網打盡女生的Freestyle絕不手軟，於7月一口氣再加推感覺更貼懷舊的Disco、搖滾及Varsity系列。金底加螢光色作點綴、交錯搖滾黑白海報作圖案及紅白藍的校服誘惑，都成功凸顯其獨有的懷舊特色。<br> <br> 金色ReebokFreestyleDisco$600/b（7月上架）<br> Reebok白色PrintTee$150/a<br> izzue.com黑色西裝背心$899/e<br> izzue.com黑色西裝短裙$659/e</p><p>Kary最愛呢款搖滾Freestyle，貪佢鞋身有條銀鏈，夠晒特別。</p><p>查詢：<br> <br> a）Reebok（27367010）<br> 海港城海運大廈2樓OT271舖<br> <br> b）Catalog（25063928）<br> 銅鑼灣時代廣場607-608號舖<br> <br> c）I.T（28816102）<br> 銅鑼灣京士頓街2號地庫<br> <br> d）b+ab（28811090）<br> 銅鑼灣百德新街53號地下C號舖<br> <br> e）izzue.com（28903560）<br> 銅鑼灣金百利商場地庫B1及B2號舖<br> <br> f）J01（28080501）<br> 銅鑼灣百德新街57號地下B舖</p></body></html>