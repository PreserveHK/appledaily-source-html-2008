<html><header><meta charset="utf-8"><title>2　be型人：<br>Let'sFightRoundIII　黃貫中帶頭隻揪</title></header><body><h1>2　be型人：<br>Let'sFightRoundIII　黃貫中帶頭隻揪</h1><p>音樂會《Let'sFightLiveRoundIII》的海報上有一欄寫着官方電視台，上面見不到無線電視的台徽。都多少年了，有些事情明明吃力不討好，黃貫中還是照做；不過，這不叫賭氣，這是態度的彰顯。由一年前的一齊上一齊Fight，到今年以獨立單位各自發力的一打一式以寡敵眾，態度沒有大改變，只是更明刀明槍地反壟斷反霸權。到此，其實我一點也沒有想過叫你買票；因為明白事理的人，如你，應該懂得分辨品味的好壞，也因為，那些票，可能早已在你手中。<br><br>文：dontwearties<br>攝影：伍慶泉<br>服裝提供：double-park<br>Make-up：KeiKei</p><p>六月三十日晚舉行的《Let'sFightLiveRoundIII》，一共八個表演單位，音樂會主題「1on1」，靈感來自街頭籃球一人對一人的公平對決，各單位原來都有自己一套的「隻揪」構想。</p><p>世界上誰最沒有資格1on1﹖</p><p>「布殊。美國打伊拉克，使咗幾多人力物力，但最後連大殺傷力武器都搵唔到，呢啲就係霸權主義。有無發覺士多仔、小販檔越來越少，大型超市就超多，成個城市周圍都係集團式壟斷。大公司食細公司，大國打小國，呢啲行為係大石砸死蟹。1on1係相反嘅概念，人人平等，一個打一個。所以話，先要忘記自己係邊個，咁至有平等，然後再講1on1。」<br> 「雖然Scale上面無得比，但我覺得上年《Let'sFightRoundII》喺精神上可以同99年Woodstock1on1，嗰種台上台下嘅打成一片，嗰種互動，係出面嗰啲充滿銅臭味嘅音樂會搵唔到嘅。我希望透過《Let'sFight》話畀人聽個世界其實應該是1on1的，因為喺1on1世界裏面，社會甚至世界都影響唔到你。相信自己，只要自己信念夠，就有能力改變自己。」</p><p>最理想的1on1境界是怎樣？</p><p>１on１代表公平競技，做到會好理想，但會係一個好遙遠嘅烏托邦。香港樂壇從來無１on１，尤其係做獨立音樂，更加隨時要以一敵眾。我最想同大公司主導嘅Monopoly文化1on1，Radiohead某程度上已經做到，佢哋嘅唱片可以從網上自由下載，無靠大公司嘅發行同銷售網，所以佢哋唔單止同大唱片公司1on1，簡直同樂迷直接1on1。我曾經諗過自己租條本地嘅收費電視頻道，專做獨立音樂，例如播獨立樂隊MV同埋樂手訪問，如果七位數字的話都有得諗，搵朋友夾囉，最多CallSponsor，希望集合到Individual嘅力量成為一個平台，然後用呢個平台打另一個平台，咁都算係1on1。」<br> 「最理想可以同YeahYeahYeahs嘅KarenO同台1on1。KarenO好Talented，Vocal勁，差唔多係十項全能，台上表演更加放到爆，Spirit好強，輻射性好大。佢一上台就癲晒，話之你支咪無聲都好，總之當台下嘅人同事透明，抽離到不得了，好想試吓俾佢Mesmerize嘅感覺。我肯定唔會勁過呢條友，但呢種台上忘我嘅Mentality其實好應該學習。」</p><p>誰是你們1on1的假想敵﹖</p><p>Kit：一定係Jin（歐陽靖）﹗佢FreestyleRap好Smooth，中英文都掂，中國人Rapper我最Respect佢﹗<br> 聰：我外父何生。佢由無錢到有錢，到成個Empire都Under佢，個個Staff都好喜歡佢。<br> Phat：吳彥祖。佢好聰明，人品又好，有好嘢一定益兄弟。<br> JBS：揀MuhammadAli，佢夠寸，有料到。<br> GhostStyle：我覺得24味每一個都係我Target，因為可以學到好多音樂以外嘅嘢。<br> Eddie：其實任何擺個全心出嚟做嘢嘅人，都係我1on1嘅Target。最理想係今日嘅自己打敗昨日嘅自己。</p><p>香港樂壇怎樣進入1on1時代？</p><p>「1on1唔係叫人鬥，而係突出個人才華同力量從而進步，多啲同人較量，令自己謙虛啲，要知道呢個世界無Superband，無所謂大佬﹗喺香港，音樂係一場ConstantBattle。我哋都想1on1，不過個Industry唔容許。聽歌嘅人好Robotic，呢期邊個潮邊個紅就聽邊個，好多人忘記咗音樂最重要嘅係Artist本身嘅音樂修養同埋音樂質素。當音樂變成免費，網上面大家都咁高咁大，咁就係真正嘅1on1。」</p><p>演唱會期間將有限定版Tee及Cap出售，用坦克車做Print，擺明要開火同你Fight過。<br> （售價待定、將於6月30日有售）<br> Fingercroxx（23142212）尖沙嘴新港中心29號舖</p><p>《Let'sFightLiveRoundIII》</p><p>演出單位﹕黃貫中、葉世榮、何超、范曉萱&amp;100%、林曉培、Soler、24Herbs、Audiotraffic<br> 日期﹕2008年6月30日（星期一）<br> 時間﹕晚上七時<br> 地點﹕九龍灣國際展貿中心StarHall<br> 票價﹕（企）$420/$290，（樓座）$220<br> 查詢﹕31288288<br> 網上訂票﹕ http://www.hkticketing.com </p></body></html>