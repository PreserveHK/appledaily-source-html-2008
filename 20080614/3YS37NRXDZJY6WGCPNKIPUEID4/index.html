<html><header><meta charset="utf-8"><title>車事情報局：<br>偷輕版159SW　九龍灣亮相</title></header><body><h1>車事情報局：<br>偷輕版159SW　九龍灣亮相</h1><p>最新消息AlfaRomeo嗰部玩偷輕兼標榜性能嘅159SWTI2.2，終於嚟咗香港啦！新車車重輕咗40kg，仲改用跑車懸掛令車身降低咗20mm，加埋包圍、19吋合金胎軨同前後紅色Brembo制動卡鉗，成部車個Look同Handling都即刻唔同晒！車廂入面用咗最新款嘅真皮跑車座椅、TI專用跑車軚環及腳踏等等，置身其中覺得自己好似車手咁有型。呢部TI新版售$428,800，貴普通版3萬，但有齊咁多設備，齋計改裝配件都慳番唔少。你都想睇睇？今明兩日去九龍灣嘅AlfaRomeoCenter參觀AlfaRomeoExpo啦！除咗呢款新車，全線車系都會同場展出㖭。<br><br>記者：車報員</p><p>AlfaRomeoExpo</p><p>日期：6月14及15日（周六、日）<br> 時間：11am-7pm<br> 地點：九龍灣宏基街5號地下AlfaRomeoCentre<br> </p></body></html>