<html><header><meta charset="utf-8"><title>靚爆鏡Samsung芒<br>6部免費等你拎</title></header><body><h1>靚爆鏡Samsung芒<br>6部免費等你拎</h1><p>今年真係人人換靚顯示！電視嗰邊玩數碼廣播，個個爭買高清電視；電腦嗰邊亦將入門LCD由19"逐步升級至22"。趁住嚟緊復活節你都想幫電腦升級？今日《數碼達人》就聯同Samsung送出6部最新ArtSeries嘅LCD，特別處係佢哋全採用MagicClear玻璃「鏡」面設計，低色散、防反光，望落特別好色！想免費擁有？馬上答啱問題、Fax過嚟啦！<br><br>記者：朱崇德<br>攝影：譚盈傑<br>Model：Eurice</p><p>細芒慳位靚畫質</p><p>如果家居情況放唔落22"咁大吋數，ArtSeries同系列仲有20"（2032GW+）同19"（932GWE+）選擇。兩者同樣使用了最新MagicClear及MagicColor技術，玻璃鏡面Display，畫面分析能力一樣特高。至於顯示屏同樣行16:10，解析度分別為1,680×1,050及1,440×900，對比度雖則稍次一級，但仍是同吋數機種中較高階的8,000:1；機身一樣玩可愛酒杯形設計配鋼琴黑，盡顯貴氣風範。</p><p>外形攞設計大獎</p><p>四四正正嘅腦場LCD千篇一律，見得多都有啲麻木，唯SamsungArtSeries起用酒杯造型配全黑鋼琴面，論外貌已經率先跑出。而且佢仲喺07年取得法國iF產品設計大獎，邊個仲敢話IT產品唔識玩Design？<br> 不過買LCD都係要講吓內涵，不論你部電腦砌到有幾快，顯示屏唔夠細緻，都係出唔到靚色，兼隨時傷眼。2232GW+採用Samsung獨門MagicClear技術，簡單講佢在顯示屏面加了一層類似玻璃鏡面塗層，可以起到防反光及低色散效果，由於顯示屏不受外來環境光所影響，固能顯現更鮮艷色彩及清晰明亮影像，用嚟打機或作多媒體影像播放就最啱。</p><p>兼容1080i影像播放</p><p>至於硬件規格，2232GW+亦屬22"系列中最高階，對比度達罕見的10,000:1，令色彩豐富之餘更具層次感。解析度達1,680×1,050的16:10，兼容播放1080i影像，反應時間為暫時最高的2ms，就算用嚟播放Blu-ray動作片，都唔會有殘影問題出現。傳輸介面除基本的VGA外仲加入DVI（HDCP），更可以加入轉換接頭對應HDMI1.2，玩埋PS3或Blu-rayPlayer都冇問題。</p><p>遊戲篇<br>第一關：選擇題</p><p>1.Samsung2232GW+的對比度是多少？<br> a.10,000:1<br> b.8,000:1<br> c.6,000:1<br> <br> 2.Samsung2032GW+及932GWE+顯示比例是多少？<br> a.4:3<br> b.16:9<br> c.16:10<br> <br> 3.Samsung的MagicClear技術作用是甚麼？<br> a.加速顯示時間<br> b.節能慳電<br> c.防反光低色散</p><p>第二關：考眼力</p><p>試估出相片中顯示屏上共有多少飲品（不完整亦作一支或一罐計）。</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭2名參加者各得到頭獎Samsung2232GW+LCD一部，第3、4名參加者各得到二獎Samsung2032GW+LCD一部，第5、6名參加者各得到三獎Samsung932GWE+LCD一部。<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> 5.得獎者將有專人通知。<br> 6.為公平起見，《蘋果日報》及Samsung員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>