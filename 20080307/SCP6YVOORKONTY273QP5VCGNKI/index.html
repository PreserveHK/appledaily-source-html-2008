<html><header><meta charset="utf-8"><title>無神論：史篤城起Q「尼」料 - 蘋果波神</title></header><body><h1>無神論：史篤城起Q「尼」料 - 蘋果波神</h1><p>上周重注查爾頓下盤得手，可惜過關斷阿仙奴，但策略得宜，結餘續進逼歸本路，周末英冠心水，捧心中英冠大熱升班馬史篤城，主場殺退疲兵兼有主力傷停的般尼，允屬全日鋼W。<br> 好多賭友經常埋怨足智彩花款少，唔夠過癮，其實越多花款越危險，開咗波又走地，又博半場波膽，注碼分散，隨時玩死自己。賭波不二法門，最重要問自己，究竟想嬉戲定想贏錢，要贏錢務必要專注、擇肥而噬，洞悉莊家開盤策略，我嘅心得其實最重要是多睇波同賭得簡單而已，希望將好料公諸同好。</p><p>壯大軍容擺明爭升班</p><p>閒話休提，重心先捧史篤城，之前說過重金買斷多位大會年輕守將如梳爾哥斯及里安卻特，剛又借得韋根門將拿殊同米堡後衞拉葛特，陣容不斷擴大，擺明爭取升班；上仗作客大敗油王球隊昆士柏流浪不足為辱；今次返聲勢浩大主場，迎戰周中剛作客吞侯城雙蛋的般尼，贏面壓一，單W有1.75倍夠食咯。對手般尼除接連作客休息不足外，上仗還有中堅主力史提芬卡達維及祖漢斯古莊臣被逐要今仗停賽，中場基斯麥肯受傷，前鋒還要靠36歲的高爾同高大衰艾堅比耶搶分，難望爆冷。</p><p>阿仙奴「客勝」要「根」</p><p>今場連過關，用1,400分押注史篤城，若不幸失手，只是將上周盈利拱手送回莊家，壓力不大；配腳取上場友賽直播見勇態早來的日聯強豪大阪飛腳，今日單W賠率比衞冕鹿島鹿角還要低，有玄機；至於守尾門，必捧周日阿仙奴「讓球主客和」「客勝」，下周中無賽事，今場必盡數韋根，呢條過關有5倍多可一試。博多條冷門，班士利上一圈技術擊倒利記，今返主場望頂得住車仔，另外無記直播荷甲大戰，博吓總入球5、6粒啦！<br> <br> 近5場往績：贏輸贏贏贏<br> <br> 蘋果波神<br> 英超波癡有一個心願，5月話你知！</p></body></html>