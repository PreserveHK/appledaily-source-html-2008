<html><header><meta charset="utf-8"><title>旺友之門<br>牽一發：阿仙奴唔追等幾時 - 牽牛</title></header><body><h1>旺友之門<br>牽一發：阿仙奴唔追等幾時 - 牽牛</h1><p>目前仍身在東京，感覺仍然新鮮；有朋友話嚟到日本，一定要睇廣告，事關大部份由當紅女優任代言人，而且製作出色；原來佢講啱咗一半，體育明星都有唔少廣告，本土球星中村俊輔、稻本潤一嘅汽車廣告，固然少不了，連活士、亨利同埋費達拿3大型男嘅鬚刨廣告，我都係首次喺東京睇到。<br> 幸好下榻酒店可欣賞到AC對阿仙奴嘅重播，知道愛隊如何喺聖西路做出不可能嘅任務；賽後睇到唔少討論區，都批評柏圖初段連失多個入球機會，給予阿仙奴贏波機會；但年輕球員就有呢個通病，唔通佢哋想登陸意甲兩個幾月嘅柏圖，立即有卡卡嘅能耐咩？<br> 阿仙奴嘅勝利，令我想起利物浦之前擊敗國米，都係賽前態沉，結果打出翻身仗；利物浦贏完國米，之後直落贏多3場，阿仙奴一樣可以追。<br> <br> 主客和：阿仙奴勝<br> <br> 心得：利物浦都4連勝啦！<br> <br> 近5場往績：贏輸贏贏輸<br> <br> 牽牛<br> 施丹退休，頓感失落，期待阿仙奴的法比加斯他朝有此神乎其技。</p></body></html>