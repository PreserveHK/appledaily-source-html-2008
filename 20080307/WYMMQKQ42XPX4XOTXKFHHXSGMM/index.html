<html><header><meta charset="utf-8"><title>安娜妮歌傳奇搬上銀幕<br>網友疑色情片</title></header><body><h1>安娜妮歌傳奇搬上銀幕<br>網友疑色情片</h1><p>喺上年2月猝逝嘅名模安娜妮歌史密夫（AnnaNicoleSmith），佢嘅一生的確好傳奇好富戲劇性。美國有電影公司就將安娜妮歌嘅故事拍成電影，仲搵咗27歲女歌手WillaFord飾演呢位傳奇名模。</p><p>小鎮出生努力奮鬥</p><p>大家對安娜妮歌嘅認識，總離唔開佢為雜誌《花花公子》拍艷照，經常扮瑪麗蓮夢露（MarilynMonroe）等，喺呢段一分鐘嘅預告片度都見到呢啲場面。電影將佢塑造成喺小鎮出身，努力奮鬥以實現夢想嘅女子，不過同時又暗示佢好有野心。當中唔少得嘅，就係安娜妮歌同年齡相差63年嘅油王馬歇爾（HowardMarshall）邂逅嘅場面，兩人仲共晉晚餐㖭。<br> 不過預告片睇唔到安娜妮歌嘅下半生，包括馬歇爾死後安娜妮歌同繼子爭產、再婚、仔仔喺20歲時突然去世等情節。唔少網友都喺網誌PerezHilton度留言話電影有吸引力，但有人質疑呢啲低成本製作，會唔會令呢部傳奇片淪為色情片，真係要等電影出街先知囉。<br> 版主：網盜王尊尼Deep<br> 本欄逢周一至五刊出<br> <br> 網址： http://perezhilton.com/2008-03-05-this-looks-sooooooo-bad#respond </p></body></html>