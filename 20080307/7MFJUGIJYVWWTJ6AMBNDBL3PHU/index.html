<html><header><meta charset="utf-8"><title>畢賭翁：西維爾輸歐聯要贏「特」 - 畢傑</title></header><body><h1>畢賭翁：西維爾輸歐聯要贏「特」 - 畢傑</h1><p>上周末過得好充實，上周六去踢聖jo舊生聯賽，幫Campione反勝StandStill3:1開個「主/客」，畢傑仲接應楊正光嘅角球頭槌建功反超前。嘩！呢個可能係我喺正式比賽入面，成世仔嘅第2球頭槌入波。我想讚嘅係，同楊正光、羅振邦呢啲好波之人一隊，真係踢得好鬼舒服。對手成班波都係我識咗十幾年嘅舊同學，畢傑賽後少不免俾人話二五仔同擲水樽。<br> 周日就同媽子慶祝生日又係好開心，人生要過得充實先要意義，買波前理據都要充實，歐聯出局嘅西維爾要「大」勝合理。<br> <br> 大細：西維爾大<br> <br> 心得：搵榜尾利雲特出氣<br> <br> 近5場往績：贏輸贏走輸<br> <br> 畢傑<br> 就算朗拿度點沉淪，我依然最愛呢個死肥仔；聖西路小天地唔啱你，請過祖記。</p></body></html>