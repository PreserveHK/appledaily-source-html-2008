<html><header><meta charset="utf-8"><title>靚手　每晚要捽5分鐘</title></header><body><h1>靚手　每晚要捽5分鐘</h1><p>纖纖玉手，除先天條件外，最好就梗係對手白滑細嫩兼冇紋啦！對付冬季亁燥天氣，隨身必定攜帶潤手霜，不過入冬以來，雙手依然唔夠滋潤？想必未夠細心選擇潤手霜，今次搜羅幾位明星護手心得，兼學埋按摩護手法，試用最強口碑又最滋潤的HandCream，唔使左試右試，往後遇上必然正貨﹗<br><br>記者：郭佩韻<br>攝影：伍慶泉<br>Model：林莉@Starzpeople<br>嗚謝：IdeaforNail</p><p>港姐讚LCN<br>護手霜夠潤</p><p>港姐出身的林莉，由港姐界闖入模特兒界，固然愛美，對護手亦有一套心得，「想對手時刻滋潤，搽handcream絕對唔可以偷懶，尤其是洗手後，一定要搽手霜。以前試過LCN手部磨砂，感覺不錯，可以去除角質層，而且亦很滋潤，我間中都會為雙手按摩，令血液循環，肌膚會滑很多㗎！」</p><p>專業美甲師護手心得：日按摩5分鐘</p><p>時興美甲，水晶甲等更加甚為大熱，可是美甲同時，有否注意手部肌膚護理？IdeaforNail的資深美甲師Crystal話，「大部份女士都很少注重手部護理，一般只會搽手霜，其實最理想係一個月做2-3次手部深層護理。就算工作忙，都不妨在家中做些簡易按摩法。每晚睡覺前，於手部搽上潤手霜，並按摩手部5分鐘，這樣可舒緩手部神經，更有補充水份的作用。」</p><p>簡易手部按摩法</p><p>手霜味愈見新鮮</p><p>玫瑰、薰衣草味等花香手霜，最得女生歡心，但越來越多牌子手霜，以特別味道作招徠，如乳酪、菠蘿、芒果味等，未塗上手，先被其味道吸引，簡直有種想放入口的衝動，花多眼亂，睇埋明星推介，究竟邊一款最吸引你？</p><p>林莉</p><p>最怕一些質地厚、又難推的手霜，我覺得LCN手霜幾好用，潤而不膩，用後感覺好滑。</p><p>LCN維他命乳酪潤手霜$160</p><p>港姐至愛品牌，含有多元維他命A、B5、E、F等，有助細胞更生，補充水份，改善手部亁燥及脫皮情況。</p><p>黃翠如</p><p>試用過Neutrogena潤手霜，感覺潤而不膩，我會特別塗於指頭位，以防亁燥。</p><p>Neutrogena深層滋潤手霜$49.9</p><p>香味不太重，白色膏狀質地厚身，但不覺黏手，順滑且很易被皮膚吸收。</p><p>官恩娜</p><p>手霜我只會用CRABTREE&amp;EVELYN，滋潤得來，味道又好好。</p><p>CRABTREE&amp;EVELYN潤手霜$195</p><p>最多人讚手霜好用的品牌，夠潤又香，特別是薰衣草味，是官恩娜至愛，用完一定會再買。</p><p>戴夢夢</p><p>早年試用過L'annine潤手霜，用後覺得好保濕，又不膩，我經常推介給朋友用。</p><p>L'annine潤手霜$150</p><p>鮮果味道清香，有檸檬、芒果及牛油果味選擇，質地感覺很水潤，適合按摩雙手之用。</p><p>KENZOKISensualHandsBalm$220</p><p>如果雙手特別亁燥，用balm會更潤，滋潤成份可防止肌膚亁燥，惟質地偏厚，宜於睡前使用。</p><p>L'OCCITANERoseVelvetHandCream$135</p><p>含有乳果油、維他命E，充滿玫瑰幽香，用來按摩雙手，有清除角質層及死皮作用。</p><p>SKINFOODPineappleHandCream$85</p><p>菠蘿味夠特別，清香水潤，打開樽身已有一陣果味，慢慢細按，味道依然，有助控制油脂及清除角質。</p><p>~H2O+牛奶柔絲潤手霜$90</p><p>牛奶可令肌膚幼滑，充滿蛋白質，有助深層滋潤，搽上手，如牛奶般滑，不油膩，輕按雙手即吸收。</p><p>查詢：</p><p>LCN（25737777）<br> CRABTREE&amp;EVELYN（28313967）<br> KENZOKI（21100874）<br> L'OCCITANE（27305020）<br> SKINFOOD（28349121）<br> ~H2O+（31827777）<br> Neutrogena（27363885）<br> L'annine（27303069）</p></body></html>