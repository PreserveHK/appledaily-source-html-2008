<html><header><meta charset="utf-8"><title>NB開倉$3,999一部腦</title></header><body><h1>NB開倉$3,999一部腦</h1><p>電腦舊咗，唔想拎去整（其實係因為怕資料外洩），最簡單同最直接的方法梗係換部新機啦！明天開始一連三日，皇室堡有華碩筆記簿電腦大搞開倉，你可以極抵玩價錢換新機。據知開倉機種型號有好多選擇，最搶眼首選15吋機種X51R，$3,999即可拎走！<br><br>記者：許福合<br>攝影：譚盈傑<br>Model：Fion</p><p>X51R雙核心至抵玩</p><p>X51R於開倉日之中應屬最搶手，各位只要$3,999就可以拎走，買返去代替家中部舊電腦就啱晒！屏幕用上15.4吋WXGA芒，規格方面採用IntelPentiumDualCoreT2080處理器，配512MB記憶體及80GB硬碟，雖然不算最新最勁，不過用來上網、睇網頁、寫吓Blog、打文件都夠用有餘。顯示卡方面亦不算弱，有ATiRadeonXpress1100撐場，畫面質素不俗，再加埋個DVDSuperMulti燒碟機及802.11b/g無線網絡，個人覺得相當吸引喇！</p><p>規格：IntelPentiumDualCoreT2080、512MB記憶體、80GB硬碟、15.4吋屏幕、藍芽</p><p>F9E指模認證</p><p>對於注重電腦資料安全性用家，F9E就特別符合要求，因為右下角設有指紋辨認，通過指紋才決定電腦能否開機，大大提高對檔案資料的保護！F9E流動性其實都不錯，12吋WXGA屏幕，機身只有雜誌大小，而規格方面因為用上IntelCore2DuoT7100配1GB記憶體，效能表現更為理想，而無線網絡支援更全面，可以玩齊802.11a/b/g/n，保證上網速度同穩定性。</p><p>規格：IntelCore2DuoT7100、1GB記憶體、120GB硬碟、12吋屏幕、802.11a/b/g/n</p><p>EeePC黑白任揀</p><p>EeePC雖然在現場只會以原價發售，但$3,000有找的價錢確實十分吸引。佢外形小巧，重量不到1kg，比書本雜誌還要輕，但功能卻相當齊全。機身黑白二色任揀，具備有7吋彩色屏幕，使用SSD硬碟，操作時安靜、低耗電，兼且可防震，特別適合戶外使用；配合無線網絡，去到邊都可隨時上網，試用時更發現開機時間短，毋須呆等Boot機。內置《OpenOffice2.0》，可以開啓、編輯與儲存《Word》、《Excel》及《PowerPoint》檔案，屬於一部相當不錯的商用機種。</p><p>規格：7吋屏幕、512MB記憶體、4GB容量、Wi-Fi（802.11b/g）、0.92kg</p><p>開倉資料<br> 日期：2月29日至3月2日<br> 時間：中午12點至晚上9時<br> 地點：銅鑼灣皇室堡1125-1127號UltraProLtd<br> 查詢：聯強國際（27531668）</p><p>其他筍機<br><br>G2S機迷之選</p><p>想打機就可揀G2S，內置nVIDIAGeForce8600GT顯示卡，可幫你輕鬆顯示身手！<br> <br> 規格：IntelCore2DuoT7500、2GB記憶體、17吋屏幕、250GB硬碟、8600GT<br> <br> 原價：$19,480<br> 開倉價：$15,550</p><p>W5fe玩雙芒</p><p>W5fe除基本屏幕外，外置小屏幕還支援SideShow，可提供多樣化的資訊如會議行程、電話簿、地址與郵件訊息。<br> <br> 規格：IntelCore2DuoT7200、1.5GB記憶體、12.1吋屏幕、120GB硬碟、DVDSuperMulti<br> <br> 原價：$12,980<br> 開倉價：$8,900</p><p>A8le低電量</p><p>A8le擁有ASUS獨家技術Power4GeareXtreme，透過省電技術調整使用模式，最高可節省15%-25%的電力。<br> <br> 規格：IntelPentiumDualCoreT2330、512MB記憶體、14.1吋屏幕、120GB硬碟、DVDSuperMulti<br> <br> 原價：$6,480<br> 開倉價：$4,999</p><p>R2H手寫輸入</p><p>R2H可讓用家隨手在7吋TFT-LCD上點選、書寫、繪圖，就像寫在筆記簿上一樣方便。<br> <br> 規格：IntelPentiumM723、246+512MB記憶體、7吋屏幕、60GB硬碟、0.83kg<br> <br> 原價：$9,800<br> 開倉價：$6,300</p></body></html>