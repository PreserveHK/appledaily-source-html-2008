<html><header><meta charset="utf-8"><title>度掂佢：熱刺係咁㗎 - 華度</title></header><body><h1>度掂佢：熱刺係咁㗎 - 華度</h1><p>周中聯賽盃4強首回合前夕，畢傑問華度：<br> 「熱刺呢晚作客阿仙奴，下盤有冇計？」<br> 「贏埋都得！」自以為理性咁答佢。<br> 「跟住聯賽作客對車路士喎？」<br> 「再贏囉！」繼續自以為理性，但開始失控。<br> 「黐線，作客又贏阿仙奴又贏車路士？」<br> 「有明文規定唔可以連贏兩場作客波咩？最多咪跟住對雷丁、新特蘭嗰陣輸番！」<br> 呢幾年熱刺係咁㗎，受讓幾時都醒神過讓波；車仔嗰邊話有個無敵不敗主場，但冇咗泰脷林伯豬油包，今晚「客勝」，的確有權偷雞。<br> <br> 讓球主客和：熱刺勝[+1]<br> <br> 心得：車仔天殘地缺<br> <br> 近5場往績：輸贏輸贏贏<br> <br> 華度<br> 賭波贏到一場，贏到一日，贏到一個禮拜，贏唔到一世，幫到你嘅就係咁多。</p></body></html>