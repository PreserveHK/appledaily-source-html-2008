<html><header><meta charset="utf-8"><title>頑石點頭：「貓王」做嘢捧紅軍 - 藍鑽石</title></header><body><h1>頑石點頭：「貓王」做嘢捧紅軍 - 藍鑽石</h1><p>有冇見過人接新娘，兄弟團強勢到姊妹團唔記得收開門利是？早幾日，我為個相識近廿年嘅老友肥強做兄弟，就做到「反客為主」，食番人轉頭。呢個周末有好幾場波都反客為主，信心之選係利物浦作客贏米堡。<br> 紅軍近3場未贏過，睇見艾拿廸斯食無情雞，家陣賓尼廸斯一定震過「貓王」，今次領軍實去盡。米堡主場表現都冇說服力，客W必捧。<br> 另外，全意大利呢期都講緊嘅"Kaparo"（Ka-Pa-Ro，即卡卡、柏圖、朗拿度），藍鑽石過幾日牛一，希望紅黑軍明日贏拿玻里，當送份生日禮物畀我啦。<br> <br> 主客和：利物浦勝<br> <br> 心得：就牛一，唔「紅」唔揀<br> <br> 近5場往績：贏輸輸贏贏<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>