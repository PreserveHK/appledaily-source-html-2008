<html><header><meta charset="utf-8"><title>洪卓立怕醜仔學自立</title></header><body><h1>洪卓立怕醜仔學自立</h1><p>洪卓立（Ken）即將要到台灣拍劇兩個多月，今次是他離開家人最耐的一次，其母已經十分擔心，更事先聲明一定會抽時間到台灣相伴愛兒。阿Ken覺得今次是一個好機會令自己變得更獨立，他說：「媽咪眼中我永遠都係一個小朋友，總之佢覺得我冇湯水飲就唔得，雖然我𠵱家都係一個人住，佢都成日拎湯畀我飲，今次我去兩個月佢應該係最擔心嘅一個。」</p><p>性格慢熱</p><p>一向予人怕醜仔形象的阿Ken，原來自小的性格已相當內斂，就連與家人的說話都不多，故此他入行時經理人安排他返公司剪報紙，藉此機會希望他多些與同事溝通，他說：「我份人好慢熱，初時入行要日日返公司剪報紙，目的都係想我同人講多啲嘢，但係我都係冇乜改善。」入行已有一段日子的阿Ken續說：「𠵱家都叫好咗好多㗎啦，起碼唔會咁易面紅先啦，我希望自己會越來越主動。」採訪：李珮洳<br> 攝影：陳慧安<br> 髮型：Davy(Chin.G)<br> 化妝：Tiffany(AnnieG.Chan)<br> 場地提供：Chin.G</p></body></html>