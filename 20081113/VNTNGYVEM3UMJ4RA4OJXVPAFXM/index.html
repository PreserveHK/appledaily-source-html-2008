<html><header><meta charset="utf-8"><title>小瑪歌嗌咪：張韶涵現雙下巴</title></header><body><h1>小瑪歌嗌咪：張韶涵現雙下巴</h1><p>張韶涵由今年初開始增磅，由81磅升到100磅，𠵱家回落到92磅，佢日前約埋細妹同朋友去台灣某餐廳食消夜，嘆足個半鐘，出嚟嗰陣，張韶涵個嘴仲油令令。雖然圍咗條LV圍巾包到冚，但都遮唔到佢個雙下巴。小瑪歌知道張韶涵早幾個月同媽媽嗌交，仲搬咗出嚟住，問佢𠵱家情況有冇好轉？佢就面色一沉雞咁腳走。唔開心都唔應該暴飲暴食，對身體唔好㗎！</p></body></html>