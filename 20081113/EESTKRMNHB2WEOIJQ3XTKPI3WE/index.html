<html><header><meta charset="utf-8"><title>影后</title></header><body><h1>影后</h1><p>得閒玩吓Game，逆市唔使驚！邊個講？我話嘅！咪拉到個人繃緊晒，好易斷㗎。幫襯得呢份報紙，玩個遊戲鬆一鬆，呢六蚊一定唔使你蝕。今日玩「影后」，影住後面個「後」呀，你認得幾多個女星背脊？仲要估埋喺邊套戲入面做邊個女主角喎！<br><br>記者：周靜雯<br>協力：許維雅</p><p>答案：
</p><p>1.	周迅《如果‧愛》，飾演孫納。<br> 2.	鍾欣桐《黑白森林》，飾演Katie。<br> 3.	徐子珊《跟蹤》，飾演豬女。<br> 4.	林熙蕾《文雀》，飾演珍妮。<br> 5.	楊釆妮《新警察故事》，飾演可頤。<br> 6.	章子怡《臥虎藏龍》，飾演玉嬌龍。<br> 7.	湯唯《色戒》，飾演王佳芝。<br> 8.	劉嘉玲《阿飛正傳》，飾演咪咪。<br> 9.	張敏《賭俠》，飾演夢蘿。<br> 10.	鄭秀文《龍鳳鬥》，飾演盜太孫惠琪。<br> 11.	陳慧琳《東京攻略》，飾演Macy。<br> 12.	林青霞《射雕英雄傳之東成西就》，<br> 飾演金輪國公主。<br> 13.	盧巧音《六樓后座》，飾演Candy。<br> 14.	楊千嬅《新紮師妹2之美麗任務》，<br> 飾演方麗娟。<br> 15.	莫文蔚《大佬愛美麗》，飾演Julie。<br> 16.	藤原紀香《雷霆戰警》，飾演Norika。<br> 17.	張曼玉《旺角卡門》，飾演阿娥。<br> 18.	梁詠琪《烈火戰車》，飾演阿儀。<br> 19.	李心潔《三岔口》，飾演Amy。<br> 20.	林志玲《赤壁》，飾演小喬。<br> 21.	吳君如《金雞》，飾演阿金。<br> 22.	容祖兒《神經俠侶》，飾演廖得男。<br> 23.	鄧麗欣《我的最愛》，飾演鄺美寶。<br> 24.	李嘉欣《Miss杜十娘》，飾演杜十娘。</p><p>分析<br>A.繃緊型（估中0至8題）</p><p>唔知你係唔鍾意睇戲，定係真係忙到連返屋企煲碟嘅時間都無。不過正所謂吊頸都要唞吓氣，做乜都好，唔使下下扯到自己咁盡嘅，放鬆啲啦，香港人！扯到咁行，條橡筋好快斷㗎咋，有時間咪睇套戲放鬆吓囉。推介你睇《金雞》，笑中有淚，𠵱家咁嘅時世翻睇，仲有Feel。</p><p>B.正常型（估中9至16題）</p><p>工作時工作，遊戲時遊戲，呢個做人態度你拿揑得幾好。𠵱家經濟唔好，荷包少銀両，無事在家就少破財，少啲出街蒲，得閒咪拎啲舊影碟出嚟翻煲囉，千祈唔好放棄你呢個咁好嘅習慣呀！推介你睇《笑傲江潮》，笑笑面對世界，學令狐冲咁咪幾好。</p><p>C.專業型（估中17題或以上）</p><p>厲害厲害！佩服佩服！睇電影睇到連人哋背脊都留意埋，你稱得上專業睇戲人，學吓寫影評都仲得喎。不過睇還睇，記得要專心工作，可以喺工作、休息同睇碟時間都取到平衡就為之VeryGood喇。推介你睇……你仲熟過我，使乜我推介？自己鍾意睇乜就睇乜啦。</p></body></html>