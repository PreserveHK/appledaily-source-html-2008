<html><header><meta charset="utf-8"><title>妮歌新片被迫改結局</title></header><body><h1>妮歌新片被迫改結局</h1><p>金像女星妮歌潔曼（NicoleKidman右）、噚日做跟得夫人陪伴丈夫KeithUrban（左）出席田納西州舉行嘅鄉謠音樂頒獎禮。妮歌同曉治積曼（HughJackman）主演嘅新片《澳大利亞》（Australia）將喺下周二於悉尼舉行首映，但有傳導演受到片商施壓，要將曉治積曼喺結局中嘅悲劇結局改成大團圓，令電影遲遲仍未能完工。</p></body></html>