<html><header><meta charset="utf-8"><title>3部PalmTreoPro等你抽</title></header><body><h1>3部PalmTreoPro等你抽</h1><p>採用開放式平台嘅PDAPhone，越玩越入流，例子如G1、HTCDiamond，可謂已打入潮界行列！不過大家千祈咪忽視傳統大Brand勢力，就好似Palm近期推出呢款TreoPro，內置最新WindowsMobile6.1兼具備黑色鋼琴外殼！今日《蘋果》聯同Palm會送出3部TreoPro畀大家，只需留意內文介紹，答啱問題再Fax畀我哋，咁就有機會抽中喇！<br><br>記者：陳國輝<br>攝影：王文忠<br>Model：Pheobe</p><p>變陣行WindowsOS</p><p>Windows系統已是大勢所趨，Palm梗係唔執輸啦！TreoPro行最新版本V6.1，就咁聽落無乜特別，其實大家心知，Palm係搞PDA起家，發展到𠵱家技術已相當成熟，就算只係第一次結合Windows，但功能上已有所突破，例如Today主介面上多咗一按式Wi-Fi啓動以及即時互聯網搜尋，再加埋本身內置HSDPA傳輸技術，啱晒班經常上網睇Blog、搵資料做功課嘅後生仔！</p><p>鋼琴黑殼OL至愛</p><p>TreoPro仲內置GPS全球定位系統，只要接駁上網，無論室內室外，幾時都可以玩定位或者自設行車路線。另外，挾近期PDAPhone改走潮人路線，雖然無Diamond玩砌割造型咁浮誇，但全黑鋼琴面外殼感覺實在幾Grand，配搭埋如水晶質感嘅QWERTY鍵盤，原來TreoPro嘅外觀都幾LadyFeel喎！</p><p>BodySnap</p><p>仿水晶設計QWERTY鍵盤勁獨特，打字亦好順手。</p><p>跟機送標準3.5mm立體聲耳筒，可對應其他牌子耳筒。</p><p>專為商務人士而設嘅靜音鍵，一啪即刻無晒聲。</p><p>Profile</p><p>處理器：QualcommMSM7201400MHz<br> 系統：WindowsMobile6.1<br> 制式：WCDMA/GSM四頻<br> 體積：114×60×13.4mm<br> 重量：133g<br> 備用時間：250小時<br> 主要功能：GPS、200萬像素相機、支援SDHC、QWERTY鍵盤、PushMail。</p><p>查詢：BrightstarAsia（25297256）</p><p>遊戲篇<br>選擇題</p><p>1.PalmTreoPro採用邊一款作業系統？<br> A.Symbian9.2<br> B.Linux5.0<br> C.WindowsMobile6.1<br> <br> 2.結合新系統後，該手機有乜獨特功能？<br> A.一按式Wi-Fi按鈕<br> B.Today即時互聯網搜尋<br> C.以上皆是<br> <br> 3.今日會送出幾多部PalmTreoPro手機？<br> A.1部<br> B.3部<br> C.5部</p><p>考眼力</p><p>4.根據呢一幅相，大家估吓PalmTreoPro嘅機身厚度約相等於幾多張啤牌呢？（提示：30至52張之間）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭3名參加者，各得到頭獎PalmTreoPro手機一部。<br> <br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> <br> 5.得獎者將有專人通知。<br> <br> 6.為公平起見，《蘋果日報》及BrightstarAsia員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> <br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>