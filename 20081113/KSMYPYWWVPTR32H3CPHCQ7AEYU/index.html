<html><header><meta charset="utf-8"><title>出走丹麥　阿Sa要Hygge</title></header><body><h1>出走丹麥　阿Sa要Hygge</h1><p>生活喺繁忙緊張嘅香港，你快樂嗎？本地品牌Bossini認為香港人應該多感受快樂，邀請阿Sa（蔡卓妍）參與咗「快樂原是這樣簡單」（HyggeTogether）丹麥之旅。「Hygge」呢個字喺丹麥好流行，佢嘅意思只可感受、不可言傳，就好似阿Sa咁講，真正嘅快樂係可以Feel到嘅，可以感染身邊嘅人，咪就係咁簡單囉！<br><br>記者：陳諾堯<br>攝影：林栢鈞<br>Models：Pako&amp;Brie<br>Makeup：AndyLeung<br>Hair：DanielCheng@Chin.G<br>場地鳴謝：LansonPlaceHotel（34776888）</p><p>丹麥之Hygge相簿</p><p>早前阿Sa參與咗Bossini「快樂原是這樣簡單」之旅，去了全球最快樂國家丹麥一趟，與當地家庭進行交流，親身體驗他們的簡單快樂生活文化，更拍下一整輯Hygge相簿。</p><p>快樂就係咁簡單！
</p><p>出道至今，阿Sa總係給人好開心嘅感覺。講到近期嘅丹麥之旅，佢話有好多體驗同大家分享，「我覺得丹麥同香港真係好唔同，嗰度畀我嘅感覺好Warm，節奏好慢，所有細路仔都好自由，可以通山跑、踩單車，生活簡單而開心。相反，香港乜都快，好似無咗生活咁！我覺得丹麥嘅Families好融洽，佢哋嘅快樂可以感染到周圍嘅人。」阿Sa也覺得自己算係快樂嘅人，「我好容易得到快樂，好似我最鍾意就係食，一有得食我就開心，又有自己鍾意做嘅工作。人最緊要知足，快樂就係咁簡單！」講到着衫，「正所謂一切從簡單開始，就好似着衫咁點都要Mix&amp;Match，無可能將所有複雜嘢放上身。我鍾意着Bossini嘅樽領Tee，多色易襯，作為本地品牌我成家都撐！」&#13;</p><p>經濟價位入冬褸
</p><p>呢排凉到得十幾度，希望嚟緊呢個冬天更加凍，咁我啲冬天衫就可以出場喇！唔知大家有無留意，冬天衫一定比夏天衫靚，因為可以有好多選擇做Layering。Bossini嘅褸款算多，最貴都係$700左右，喺市場上屬經濟之選；如果怕撞款就要靠Mix&amp;Match，下身配唔同單品，撞衫都唔會撞咁應。比較鍾情冷褸嘅我，當然睇中SkullPrint嘅毛毛褸啦！</p><p>平價YB玩型格
</p><p>印象中嘅Bossini每款衫都有好多唔同顏色，好Plain好簡單，價錢仲好平。無行一輪，發覺呢兩年嘅Bossini進步唔少，顏色繼續有增無減，Styles仲越來越多越Trendy，已經再睇唔出呢件衫係咪Bossini！自己就好鍾意佢哋嘅YB年輕系列，Casual得嚟亦有款，仲係每季出新嘢。
</p><p>一家大細Mix&amp;Match</p><p>Bossini童裝一向都靚，質地唔錯，最好就係可以唔使煩，一家人都可以一站式置裝。今個冬季嘅童裝特別潮，有皮褸同毛毛褸等冬天必備，但價錢唔算平，拍得住大人衫價。</p><p>查詢：</p><p>Bossini（23711633）<br> 旺角西洋菜街6-12A號舖地下至3樓&#13;</p></body></html>