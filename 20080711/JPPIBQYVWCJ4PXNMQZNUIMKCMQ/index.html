<html><header><meta charset="utf-8"><title>中環在線：中央網上招聘國企高層 - 李華華</title></header><body><h1>中環在線：中央網上招聘國企高層 - 李華華</h1><p>華華去記招，經常見到國企高層，呢一代嘅國企高層已經同以前嘅好唔同，好多都浸過洋水，講得一口流利英語，做事利落，隨時準備衝海外，而搵呢班高層返嚟嘅方法，亦好追上互聯網時代，中央就喺網上登咗個招聘，為53間國有重要骨幹企業公開請高層，企業遍及電力、冶金、電子、化工、商貿等行業。咁條件有啲乜？除咗指定職位嘅要求，國企高層基本條件包括「品行端正，誠信廉潔」，另外，梗係要防止高層貪污事件再發生。應徵者亦要「熟悉現代企業經營管理方式」同「具有較強的改革創新能力」，國企都要講現代化同創意，仲要同大潮流接軌。<br> 不過，對年齡歧視呢方面，國企就未必跟得上，招聘條件竟然對年齡有限制，例如應徵總經理級，年齡要「50歲以下，特別優秀的可適當地放寬，但不超過53歲」。<br> 另外，應徵副總經理級嘅，年齡為「45歲以下，特別優秀的可適當放寬，但不能超過50歲。」</p></body></html>