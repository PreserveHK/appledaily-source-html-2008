<html><header><meta charset="utf-8"><title>唐詩詠爆床戲谷收視</title></header><body><h1>唐詩詠爆床戲谷收視</h1><p>唐詩詠昨日到新城電台接受訪問，宣傳正在播映的無綫劇集《最美麗的第七天》，對於該劇上周收視最高只有28點（約181萬觀眾），她沒感到失望，她說：「其實都OK，之前發生太多新聞，又肥姐又陳冠希，分散注意力，而且劇情未去到最緊湊氣氛，嚟緊會進入高潮。我同Bosco（黃宗澤）有kiss、床上戲！加埋有好靚日本景，跟住有第三者出現，我同Bosco係happyending，Niki（周麗淇）同鄭嘉穎結局就好慘，大家都會生BB，Niki有cancer，總之結局篇好吸引啦。」</p><p>爆壓力瘡</p><p>此外，唐詩詠因為壓力問題導致額頭長滿了暗瘡，最近要服中藥調理身體，她說：「睇過醫生話我因為壓力搞到腸胃唔好，𠵱家飲緊中藥，只要我休息唔諗咁多就會冇咁多暗瘡，但一拍劇就生，壓力太大，都試緊做運動減壓，希望有幫助。」<br> 採訪、攝影：魯萍</p></body></html>