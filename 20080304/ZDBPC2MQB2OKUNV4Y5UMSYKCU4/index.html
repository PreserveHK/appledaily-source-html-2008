<html><header><meta charset="utf-8"><title>古巨基、周慧敏捱飯盒</title></header><body><h1>古巨基、周慧敏捱飯盒</h1><p>一向老友鬼鬼的周慧敏和古巨基，昨日到遮打花園為政府拍攝選舉宣傳片。原來兩人是自93年相識以來首次再於電視上合作，Vivian說：「15年冇合作過拍戲喇，當年我同佢一齊喺台灣拍《包青天》，我客串做王妃，當時已經覺得佢同𠵱家一樣好乖好正氣，之後做咗好朋友，成日都因為工作太忙約唔到食飯，估唔到今日就可以一齊食飯盒」。</p><p>預告與新城解凍</p><p>而基仔前日因綵排肥姐追思會，缺席新城活動而被指未能「破冰」，基仔昨回應說：「我不嬲都跟公司指示嘅工作行程，噚日只係因為要綵排同演出追思會。」被問到可會到新城宣傳新歌時，他說：「啱啱先出，遲啲公司應該會安排電台宣傳㗎喇」。<br> 採訪、攝影：藍文浩</p></body></html>