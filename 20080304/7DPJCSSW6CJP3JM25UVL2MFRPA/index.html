<html><header><meta charset="utf-8"><title>玄彬搞㷫稅務署</title></header><body><h1>玄彬搞㷫稅務署</h1><p>韓星玄彬同河知雲，噚日分別喺首爾市內兩間稅務署擔任「一日名譽室長」，解答市民有關交稅嘅疑問。玄彬現身松坡稅務署，吸引數十名日本fans到場見偶像，令現場一片混亂，不過佢依然識做咁企定定，任fans影相。<br> 另外，韓佳人前日喺京畿道城南市稅務署當值時，就被批評耍大牌，不肯與市民接觸。</p></body></html>