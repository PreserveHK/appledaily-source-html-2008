<html><header><meta charset="utf-8"><title>葉念琛成面油狂黐Stephy</title></header><body><h1>葉念琛成面油狂黐Stephy</h1><p>葉念琛一直被傳狂追鄧麗欣（Stephy），無奈神女無夢。前晚他們出席新片慰勞宴時，一臉油光的葉念琛坐在Stephy身旁，更不停用關切的眼神望着女方，場面尷尬。</p><p>鄧麗欣、吳雨霏（Kary）、森美、小肥、周秀娜及盧惠光等，前晚在尖沙嘴出席電影《絕代雙嬌》慰勞宴，老闆黃柏高一早已到場，其他演員也陸續出現，Stephy卻遲了一小時。不過，導演葉念琛比Stephy更遲來，油光滿臉的他匆匆趕至，被黃柏高叫他與Stephy同坐，於是他尷尷尬尬坐下，並不時用關心眼神望着Stephy。<br> 葉念琛一向擺明車馬鍾情Stephy，執導的大部份電影都找她做女主角，06年拍《獨家試愛》時有傳他一直狂追Stephy，可惜女方不領情，故葉念琛早前開拍《親愛的》時飛起Stephy，改以楊愛瑾擔正，可是票房未如理想，今次《絕代雙嬌》才再找Stephy做主角。</p><p>Kary睇晒Stephy</p><p>Kary和Stephy在席間有如孖公仔，十分好姊妹，Kary表示，因為大家可以傾心事，有記者笑問她們既然如此好感情，不擔心被人誤會性取向？Kary笑說：「我同Stephy拍女同志戲都唔介意，佢乜我都見過晒。」<br> Stephy先後與方力申和Kary在電影中合作，問她可想與傅穎合作？她語帶雙關的說：「呢啲唔由我去決定，睇吓老闆點，有適合導演同劇本我唔介意，不過我想同多啲唔同嘅人合作。」</p><p>周秀娜怕損形象</p><p>此外，周秀娜日前接受雜誌訪問時自稱為錢「乜都肯制」，她說：「我都唔係咁意思，我好有骨氣㗎，因為父母係潮州人，搵錢要有骨氣。睇咗啲報道有啲唔開心，怕影響形象，都冇辦法，以後小心啲啦。」盧惠光對於前妻黎淑賢再度被傳婚姻失敗，他說：「我諗佢係屋企裝修先搬出去住啫，有時我唔喺香港，佢都有嚟湊仔，我自己感情就一片空白。」<br> 採訪：魯萍<br> 攝影：陳慧安</p></body></html>