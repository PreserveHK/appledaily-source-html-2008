<html><header><meta charset="utf-8"><title>首部Micro4/3　縮水版單反</title></header><body><h1>首部Micro4/3　縮水版單反</h1><p>數碼單鏡相機等於大部又重？世事無絕對，Panasonic新推出單鏡數碼相機G1就否定咗呢個定律。G1係首部Micro4/3系統數碼相機，與向來以體積輕巧見稱傳統4/3系相比，G1因為擺脫咗反光鏡設計，接環與感光元件距離縮短50%，所以整體機身可以做得更細小，而鏡頭則仍然保留有4/3系統優點，使用套裝鏡14-45mm時，大小與Prosumer相差不遠，即使換支45-200mm鏡頭，亦比傳統單反細1/3。<br></p><p>機身好膠啫！</p><p>相信任何人拎上G1，第一句必然講「咁膠㗎？」，G1最輸蝕就係有膠殼機身，衰啲講句就好似部玩具一樣，不過機身的確夠晒輕同細，好明顯係針對入門級玩家，但套裝售價又高開$6,990，似乎就貴啲喇！<br> 至於講功能，G1本身用上1,210萬像素LiveMOS感光元件，加上可揭起作270度轉動3吋靚芒，無論睇相或LiveView拍攝時，都相當好用。其他功能包括LUMIX常見iA智能拍、MEGAO.I.S光學防手震、人臉對焦等。</p><p>Profile</p><p>感光元件：1,210萬像素LiveMOS<br> 接環：Micro4/3接環<br> 感光度：ISO100-3200<br> 屏幕：3吋<br> 記憶卡：SD/SDHC<br> 電源：專用鋰電<br> 體積：124×83.6×45.2mm<br> 重量：385g<br> 查詢：Panasonic（28330955）</p></body></html>