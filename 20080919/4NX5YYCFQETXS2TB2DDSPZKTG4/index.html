<html><header><meta charset="utf-8"><title>嫲嫲撐場　今宿麻美廟街騷</title></header><body><h1>嫲嫲撐場　今宿麻美廟街騷</h1><p>今宿麻美（AsamiImajuku）一向是日本潮誌紅模，自05年開始成為本地品牌2%旗下的＋－×÷代言人，多番在香港宣傳曝光。今次再度訪港，心情就好唔同，因為佢係為自家品牌「asamiimajuku」而嚟，而佢所選擇行騷嘅地方竟然係一間廟街舊式茶餐廳。由Model轉型FashionDesigner嘅佢究竟玩啲乜？<br><br>記者：陳諾堯<br>攝影：伍慶泉</p><p>貂鼠毛中袖褸$4,995<br> 灰銀色真絲色丁雪紡短袖上衣$495<br> 黑色棉麻MetallicCoating泡泡短褲（售價待定）<br> 鋸齒紋圖案襪褲$159</p><p>白色羊毛冷帽$495<br> 白色羊毛頸巾$625<br> 仿豹紋FakeFur背心（售價待定）<br> 白色Ruffles恤衫$495<br> 黑色色丁短褲$595</p><p>黑色紳士帽（Stylist'sOwn）<br> 灰色棉麻羽絨$4,995<br> 紫色閃黑珠片橫間圖案V領One-Piece$895<br> 黑色閃珠片ClutchBag（售價待定）</p><p>最想同琴姐合作</p><p>麻美嚟過香港咁多次，今次嚟搞自己品牌，原來感覺同之前有好大分別，「其實以前嚟做嘢都係以Model身份，唔會太緊張之餘，反而心情好輕鬆。今次感覺就唔同咗，覺得好大壓力，唔知大家對我嘅處女Design有咩反應，同時自己又要參與好多決策性嘅工作，所以成個人都變得緊張咗！但係着住自己嘅衫Styling又真係好唔同，感覺好親切，舒服自在，完全可以表現出我個人風格。」問到如果有機會最想同邊位香港Artist合作，佢就話係嫲嫲（李香琴），「雖然大家言語上溝通唔到，但係我覺得佢好有藝人嘅氣質，好啱着我Design嘅衫，仲着得非常之好睇！」</p><p>最愛港式茶餐廳</p><p>麻美本身係一位Vintage發燒友，鍾情於六十、七十年代的時裝，所以新店內的傢俬飾物，都是由她細心挑選而來。而每次嚟香港都要去茶餐廳食嘢嘅佢，覺得茶餐廳係一個非常特別嘅地方，「其實我喺日本好少周圍去食嘢，但係嚟親香港都鍾意食呢樣食嗰樣。特別係去茶餐廳，覺得佢哋杯凍檸茶好好味，唔同嘅碟頭飯又好好食，氣氛又好，總之乜都好，係我最鍾意嘅地方！」</p><p>最新貨品率先睇</p><p>熱愛AnimalPrint的麻美，喺嚟緊嘅秋冬Line會推出一系列以AnimalFur做主題嘅Jackets，仲會推出佢至愛嘅皮靴。做咗Model咁多年，着過唔少靚衫，Styling功力有番咁上下，最Hit最Update嘅Trend佢都一定知。好似今季潮興Fringing，麻美就設計咗對最新嘅麖皮穗穗靴，只係加咗一啲銀皮帶作點綴，就即刻同市場上的對手拉開距離，感覺即刻與眾不同。</p><p>舒服做型人</p><p>睇勻麻美設計嘅所有衫，每件衫都有自己嘅UniqueStyle，仲要簡約得嚟入型入格。學佢話齋，着衫最緊要舒服自然，一定要着上身有自信，覺得啱自己先得。</p><p>*以上貨品將於10月發售</p><p>麻美新舖</p><p>asamiimajuku@2%（31489200）<br> 觀塘apm四樓XSite</p></body></html>