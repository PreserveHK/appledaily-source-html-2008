<html><header><meta charset="utf-8"><title>九秒九搶　$99蚊潮鞋</title></header><body><h1>九秒九搶　$99蚊潮鞋</h1><p>DVS$99蚊對？BeamsTee$99蚊件？Visvim低至三八折？外套買夠兩件有三折？點呀各位精明消費者，聽落覺得夠唔夠吸引，有無So呀？講真，市場上品牌越來越多，自家品牌興盛，一件衫話係Self-designed就要成千蚊，作為一般消費者都唔會亂咁嘥錢買，所以一有MegaSales就要先睇準目標九秒九衝去入貨，皆因遲一秒都可能俾你隔籬嗰位搶咗！<br><br>記者：陳諾堯<br>攝影：梁細權<br>Model：ChiWai@Jamcast</p><p>Knowledge紫色風褸<br> 原價$880<br> 四折$352<br> <br> Knowledge白色女人頭圖案Tee<br> 原價$320<br> 四折$128<br> <br> Knowledge黑色絨褲<br> 原價$680<br> 半價$340<br> <br> DVS紫黑色間條Slip-on<br> 原價$399<br> 二五折$99</p><p>adidas黑色GonzellenHoodie<br> 原價$800<br> 四折$320<br> <br> Knowledge深藍紅色間條Tee<br> 原價$320<br> 四折$128<br> <br> Diamond×Knowledge黑色洗水牛仔褲<br> 原價$1,280<br> 半價$640<br> <br> VisvimKiefer-Hi黑色藍邊高筒Sneakers<br> 原價$2,980<br> 七折$2,086</p><p>Knowledge×Subcrew×Fiberops<br> 黑色Cap帽<br> 原價$480<br> 七折$336<br> <br> Nike黑色Tee<br> 原價$260<br> 四折$104<br> <br> Knowledge24Herbs深藍色牛仔褲<br> 原價$720<br> 半價$360<br> <br> adidas啡綠色Superstar<br> 原價$700<br> 三折$210</p><p>做板仔入$99蚊DVS
</p><p>唔知大家有無發覺，過去嘅暑假人字拖Wave勁Hit，搞到閒閒哋買對拖鞋都要過百蚊！當白飯魚都升到磞磞聲嘅時候，$99蚊買對美國板牌DVSSlip-on就變得好抵，呢個西岸板牌自己都有隊SkateTeam，成日着住嚟穿街過巷，今次開倉嘅Slip-on都係一樣咁舒服！</p><p>七折掃潮款Visvim
</p><p>潮人唔怕使錢，潮童就更加捨得使，幾千蚊對鞋都毫不留手，最緊要係型！Visvim出道至今8年，城中紅人潮星撐到佢盡，林海峰、Juno、余文樂同陳冠希等都係佢Fans，而日本潮流教父藤原浩係忠實支持者就更加唔在講，隔一排就上身出場，好似着Con屎咁隨意。家陣開倉低至三八折，$800蚊就有對Wolfe-CheckPunk款，夠OldSkool之餘又PunkRock，型人襟着，另外其他Hit款Visvim都有七折，計落平成千蚊，要買趁手！</p><p>四折擸Tee+Hoodies<br></p><p>秋天到，唔使等幾耐就要買定件新外套，預備秋冬時着。今開倉我就睇中HUF嘅灰色Hoodie，四折後只係$592，一次過買兩件仲有三折，買得過！同場加映仲有男士恩物四折Tee，買幾多件都唔嫌多，因為春夏秋冬都啱着。</p><p>開倉日期：即日起至9月24日<br> 開倉時間：1:00pm-10:00pm<br> <br> 查詢：8Five2（25739872）<br> 銅鑼灣謝斐道506-508號聯成商業中心2樓3室</p><p>$99蚊袋起BeamsTee</p><p>一到換季開倉，A+AD都好大方益街坊，豁出去將貴牌勁減，$99蚊一件BeamsTee，仲男女裝齊全。除咗BeamsTee，仲有其他正牌如RollingStone同291295=Homme，同場仲有唔同Tee款、短褲、眼鏡、輕便鞋和Cap帽等都有得減。</p><p>黑色皮柄黑框眼鏡<br> 原價$790<br> 開倉價$190<br> <br> RollingStone白色主音歌手圖案Tee<br> 原價$490<br> 開倉價$99</p><p>開倉日期：即日起至9月30日<br> 開倉時間：3:00pm-12:00pm<br> <br> 查詢：A+AD（25738748）<br> 銅鑼灣景隆街6號渣菲大廈2樓</p></body></html>