<html><header><meta charset="utf-8"><title>26歲生日與母重修舊好<br>Rosemary誓言撇甩躁男友</title></header><body><h1>26歲生日與母重修舊好<br>Rosemary誓言撇甩躁男友</h1><p>Rosemary經常瘟仔瘟出事，早年因為拍拖和星媽Julie決裂，男友Christopher早前又和記者鬧上差館。Rosemary前日26歲生日，得媽咪陪食飯送花，她發誓與Christopher已分手，但又揚言愛情路上愛冒險。</p><p>前日26歲生日的混血名模Rosemary，晚上和木村乃、姚樂怡、林子萱、新人余曉彤及羽翹等，在灣仔出席Swarovski水晶活動。Rosemary媽咪Julie和她吃飯、送花送蛋糕慶祝，又陪她出席活動。早前有報道指Rosemary與男朋友Christopher食飯時因有記者影相，Christopher發惡搶相機，更因而搞上差館。</p><p>仍然愛冒險</p><p>Rosemary昨日仍然維護男友，問她會否叫男友不要再惹事？她即說：「我不會答，我今日很開心，媽咪和我一齊。」事件解決未？她說：「Nocomment！其實，我哋已經分手了，現在只係朋友。」她更即時舉高三隻手指發誓。<br> 問Rosemary是否覺得Christopher很暴力，她說：「Nonono，每個人都有憤怒嘅時候，我信任佢！」她更揚言自己只是關心對方，暫時不想找段穩定戀情，她說：「我很享受冒險，每次都會吸取不同經驗，只要我enjoy，就會一直冒險。」</p><p>母懶理分手</p><p>Rosemary的男友經常闖禍，其母Julie表示不會阻止兩人交往，她說：「𠵱家冇呢支歌仔唱，佢自己揀，我冇乜所謂，佢話冇拍拖，我咪信囉，我會照顧我個女，其他嘢唔關我事。」<br> 採訪：梁錦雯<br> 攝影：林德雄</p></body></html>