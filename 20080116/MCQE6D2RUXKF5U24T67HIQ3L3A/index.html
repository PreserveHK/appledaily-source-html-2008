<html><header><meta charset="utf-8"><title>你想家：大師玩羊　一地毛</title></header><body><h1>你想家：大師玩羊　一地毛</h1><p>天氣冷不止人要添衣，連地板也要蓋上地毯，令腳仔feel到又軟又暖。羊毛質料地毯相信都冇乜邊個會抗拒，柔軟溫順再撻埋名師如PaulSmith、西太后個名，即刻升價十倍。除咗羊仔，馬仔牛仔亦爭入地毯兵團，地板再唔係羊仔獨佔嘅天下。<br><br>記者︰劉昱蘭<br>攝影︰陳盛臣、王文忠、黃子偉<br>Model︰Tami、筠筠<br>鳴謝︰LaneCrawford、WISEKIDS（28680133）、香港專業進修學校（21928118）</p><p>羊毛名師至愛</p><p>羊仔可謂地毯界炙手可熱嘅不死主角，英國名氣地毯品牌TheRugCompany打到嚟香港LaneCrawford，與一眾名設計師如VivienneWestwood、PaulSmith和紐約嘅Marni等crossover，設計當然有睇頭。</p><p>VivienneWestwood用搶眼的橙色，再以深淺色做重叠效果。<br> <br> 150針純羊毛$13,250/a（1.55×0.92米）</p><p>Marni以花為主題嘅design近期好流行，夠簡約。<br> <br> 100針純羊毛$40,800/a（2.76×1.85米）</p><p>英國時裝設計師AnnLouiseRoswald嘅花紋地毯，配木家具就夾晒。<br> <br> 100針純羊毛$29,750/a（2.33×1.58米）</p><p>比利時設計師DianevonFurstenberg，大玩不規則斑馬紋。　<br> <br> 100針純羊毛<br> $11,150（1.52×0.91米）<br> $29,000（2.3×1.52米）/a</p><p>馬毛易打理</p><p>馬毛地毯香港比較少有，咪以為好難打理，其實佢啲毛比較長，用吸塵機一吸污物唔會藏住走唔甩，反而係幾易打理嘅物料。</p><p>格仔馬毛地毯，是家居百搭穩陣之選。<br> <br> $7,999/b（2.5×1.8米）</p><p>牛皮越舊越有格</p><p>羊毛可以吸音，牛皮就越用越有味道。牛皮唔會好多色彩好搶眼，反而可令家居有一種cool嘅感覺，實屬有型有格之選。</p><p>呢款乳牛花紋嘅牛毛地毯，好啱香港細小的家庭。<br> <br> $1,299（1×0.8米）<br> $3,999（1.4×1.3米）/b</p><p>以多種不同牛皮拼埋一齊嘅jigsaw地毯，型得嚟不失童真。<br> <br> $7,300/a（1.52×0.92米）</p><p>房廳要用唔同料
</p><p>買地毯除咗要留意不同物料，仲應留意家中不同地方用不同種類嘅地毯，以發揮地毯最大嘅效用。</p><p>飯廳最好擺麻質或機織物料地毯，唔易藏塵又易洗。$1,390/c</p><p>廚房應用深色門口地毯，就算有乜豉油污迹都唔覺眼。$199.9/c</p><p>睡房要鋪絨毛地毯，踏腳夠舒適，中性顏色如灰可給人平靜感覺。$399/c</p><p>松節水清洗最亁淨
</p><p>咪以為地毯好難洗，香港專業進修學校連Sir話，只要每兩個星期吸塵再抹一抹就搞掂，而且仲醒咗幾招護理地毯方法㖭。</p><p>1）買咗新地毯，最好先噴防護劑，令污迹無法滲入毯內。<br> <br> 2）清潔用品經銷商有售的高泡地毯水，可去餸汁迹、鞋印、液體污迹等。<br> <br> 3）一般毛布都可抹地毯，如果污迹範圍大，可用軟毛刷輕輕打圈。</p><p>（a）LaneCrawfordHomeStore（21183652）<br> 金鐘太古廣場126舖<br> <br> （b）HMF（28698018）<br> 中環堅道61號地庫<br> <br> （c）IKEA（31250888）<br> 沙田新城市中央廣場L3及L5</p></body></html>