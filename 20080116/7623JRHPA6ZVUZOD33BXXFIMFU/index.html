<html><header><meta charset="utf-8"><title>水袋薄套快熱</title></header><body><h1>水袋薄套快熱</h1><p>雖然香港冬天得嗰短短幾日，不過有時凍起嚟，喺屋企都會震騰騰。很多家庭都會選擇買暖水袋作保暖用，不過市面上咁多款暖水袋，買邊個至好？今天就趁天氣凍即刻做暖水袋測試，幫大家揀個啱使嘅過冬！<br><br>記者：葉雪芯<br>攝影：陳盛臣、黃子偉<br>Model：俊俊、Jenny、Matthew@stagemodel</p><p>測試對象</p><p>市面上的暖水袋大致可分兩種：傳統膠塞外露的暖水袋和公仔款式（即暖水袋藏於毛公仔內），售價由百幾蚊至幾百蚊不等。暖水袋的外在物料、容量都會影響發熱狀況，今次搵咗4種不同款式，分別以安全性、發熱度和容量作比較，睇吓邊款係水袋王！</p><p>熱水容量</p><p>測試辦法：把暖水袋內的水倒進量杯中，睇吓容量有幾多。</p><p>發熱度</p><p>測試辦法：倒入75℃熱水，20分鐘後將溫度計放在暖水袋面，測量溫度。</p><p>安全度</p><p>測試方法：細路仔乜都好奇，一於搵個小朋友左扭右扭，睇吓會唔會好易燙傷小朋友。</p><p>測試結果</p><p>（以5粒★為最高分）</p><p>Fashy巫師水袋<br><br>熱水容量</p><p>0.8L<br> 評語：細細個，適合攬上手睇電視或瞓都得。</p><p>發熱度</p><p>29.5℃★★★★☆<br> 評語：暖得頗快，抱在手上好快可以有溫暖感。</p><p>安全度</p><p>★☆☆☆☆<br> 評語：個膠塞設計在袋外，好易被小朋友扭開，危險度爆燈！</p><p>HelloKitty水袋<br><br>熱水容量</p><p>1L<br> 評語：標準Size，公仔外形，適合當cushion用。</p><p>發熱度</p><p>24℃★☆☆☆☆<br> 評語：因為公仔的棉阻隔了溫度，發熱程度一般，但有暖手位，可將手掌插入。</p><p>安全度</p><p>★★★★☆<br> 評語：公仔外形吸引小朋友，由於暖水袋藏於公仔內，小朋友唔易接觸到膠塞，都算安全。</p><p>Fashy碎花水袋<br><br>熱水容量</p><p>2L<br> 評語：攬得耐會覺得重，最好作暖被用。</p><p>發熱度</p><p>30℃★★★★★<br> 評語：因毛巾面夠薄，所以很快便能有效傳熱，且一直可保持29-30℃。</p><p>安全度</p><p>★★☆☆☆<br> 評語：體形大，膠塞也大，小朋友好易扭開個塞玩。</p><p>狗仔水袋<br><br>熱水容量</p><p>2.4L<br> 評語：大大個硬身膠盒設計，唔啱攬上身，除暖被外，亦可當腳踏暖腳。</p><p>發熱度</p><p>29℃★★★☆☆<br> 評語：毛公仔的棉毛薄身，傳熱快，可保持27-28℃。</p><p>安全度</p><p>★★★★★<br> 評語：水盒置在公仔內，體形大又重，小朋友唔易抱上手，所以好安全。</p><p>暖沙袋仲潮</p><p>除了興咗幾十年的暖水袋，近年新推一些暖沙用品，有咕𠱸、手套、頸巾、毛毛鞋等，用途與暖水袋無異，但就更方便和安全，唔使入熱水，唔怕灼傷，只要將熱沙放入微波爐加熱即可。咪以為加熱越耐就暖得越耐，每次加熱都有限制，否則會損害沙袋物料。</p><p>熱沙較安全</p><p>Jenny：我經常手腳冰冷，熱沙手套和毛毛鞋就啱晒，着過上腳好舒服。</p><p>Matthew：熱沙產品感覺比熱水安全啲，可以循環再用夠環保。</p><p>注意事項</p><p>1.不可將熱水袋放進微波爐。<br> <br> 2.不可把熱水注滿暖水袋，約只注入2/3。<br> <br> 3.注入的熱水，溫度宜於75-85℃，切勿注入90℃以上的熱水，以免灼傷。<br> <br> 4.不要注入含鹽份、油性、有機溶劑物質或酸性的熱水。</p><p>（a）西田（26941111）<br> （b）Trendyland（28821013）<br> （c）city'super（25062888）</p></body></html>