<html><header><meta charset="utf-8"><title>BlogBlog趣：紐記應搵曉格蘭特 - 蘋果波神</title></header><body><h1>BlogBlog趣：紐記應搵曉格蘭特 - 蘋果波神</h1><p>紐卡素要魅力漢子<br> 阿積士永遠都是年輕的<br> 既然貌合神離，賓帥與紅軍無謂拖拖拉拉<br> 列斯聯谷底反彈，望早日返超聯<br> 「蚊子」米蘇特成足總盃第3圈之星，我好有滿足感</p><p>最新動態</p><p>雖然自己對英國足球有一份濃得化不開嘅情意結，北上蘇格蘭也不止一次，但卻未嘗去過東北第一大會紐卡素朝聖，因為景點唔多，我又唔係《細說名城》嘅陶傑，又唔係紐記躉，自難感受當地人對娛樂足球、性感足球嘅殷切。<br> 講開富娛樂性，我自己對英國演員曉格蘭特甚着迷，由佢94年主演《四個婚禮一個葬禮》，感動得我身旁嘅女伴在戲院內放聲嚎哭後；佢一次又一次演最拿手的單身貴族角色，加上字正腔圓及風趣嘅英語對白，甚至掛着十多年不變嘅笑容，每吸引我掏腰包捧場，講娛樂性，睇佢做戲不比睇一場英超遜色。<br> 英超叫座力強，皆因球星密佈及戰情曲折；你沒法想像外形俊朗、中產形象深入民心嘅曉格蘭特，去年尾又被揭召妓。既然會方想翻兜基瑾為領隊，我建議可以邀請埋前者出任球隊顧問一職，一如當年諗起「大姑媽」艾頓莊，即諗起屈福特。講個人魅力，這位好色之徒總勝過「大姑媽」啩。<br> 蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>