<html><header><meta charset="utf-8"><title>BlogBlog趣：謝拉特絕世好男人 - 蘋果波神</title></header><body><h1>BlogBlog趣：謝拉特絕世好男人 - 蘋果波神</h1><p>大破盧頓，紅軍又係靠晒謝拉特<br><br>舒利亞話未夠料做紐記教頭<br><br>大跌市，買優質股唔使急<br><br>與死敵熱刺有緣，無謂同錢拗氣<br><br>車仔新中堅伊雲諾域值千萬鎊，搞笑</p><p>最新動態<br> 據統計，香港男人平均年齡約78歲，而女人則有83歲，友人B解釋話，男人較短命因永遠將心事鬱喺心裏，唔易宣之於口。其實活得精采、活得開心便是，長短非最重要，天天自怨自艾，長命也不快樂，好似謝拉特這種為國、為紅軍、為妻女鞠躬盡瘁嘅絕世好男人，所賺嗰150萬元周薪，真係命都短幾年！<br> 早前有報道指波歷克自加盟車仔以來，傷多過踢，去年單計喺車路士唔出場嗰8個月，淨袋6,000多萬元；相反人工比佢低嘅謝拉特，小弟粗略統計喺呢段期間，起碼比波歷克多踢40場大小戰役。謝拉特年紀唔輕仲要打生打死，作為賓帥嘅護身符，連面對低兩級嘅盧頓，都要踢夠70幾分鐘入足3球先被換離場，有時作為足球巨星真係好沉重。<br> 所以我不認同NBA籃球員比英超足球員辛苦，事實上呢班籃球員普遍人工更高，若所效球隊冇份打季後賽，實際一年有逾半時間，唔使比賽，不知幾梳乎。<br>  http://hk.myblog.yahoo.com/footballexperts/ <br> <br> 蘋果波神<br> 英超波癡有一個心願，5月話你知！</p></body></html>