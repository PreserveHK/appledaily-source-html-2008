<html><header><meta charset="utf-8"><title>蘇志威代女𢭃利是</title></header><body><h1>蘇志威代女𢭃利是</h1><p>去年中劉小慧為蘇志威（阿細）再添了一個囡囡靖珺，眨吓眼囡囡已經9個月大，凌零發日前瀏覽阿細的網誌時，發現他張貼了兩張囡囡的新相上網。眼仔睩睩的靖珺原來已經長出牙仔，手拿利是的她笑盈盈地向fans拜年，認真精靈。</p><p>Fans狂讚可愛</p><p>今年是靖珺第一次𢭃利是，阿細也十分緊張，他代囡囡留言向各位fans說：「如果你哋想畀利是我，見唔到我唔緊要，見到我爸爸媽媽一樣會代我收㗎，多謝多謝！恭喜恭喜！」大批fans看過相片後紛紛留言狂讚靖珺可愛，如此精靈，相信利是必定大豐收！<br> <br> 蘇志威BLOG<br>  http://hk.myblog.yahoo.com/bmaedmondso/article?mid=5126 </p></body></html>