<html><header><meta charset="utf-8"><title>鵬哥：唔知陳冠希做乜</title></header><body><h1>鵬哥：唔知陳冠希做乜</h1><p>亞視演員盧海鵬、黎燕珊和朱慧珊等，昨日聯同溫碧霞、羅霖和邱月清，出席在亞視總台舉行的《粵港同心暖華南》拜神儀式，準備為內地雪災籌款。</p><p>羅霖通宵練歌</p><p>盧海鵬和弟弟盧海潮合唱《萬惡淫為首》，問他此時唱這歌會否令人覺得影射陳冠希，鵬哥說：「似咩？佢好淫嘅咩？點解影呢啲？祥哥（新馬師曾）籌款都唱呢首歌，冇聯想過呢樣。其實我唔係咁知佢（陳冠希）做乜，只係知件事好嚴重。」<br> 羅霖昨日帶同兒子到場，她說：「我發現我真係唔識唱歌，佢哋話唱容祖兒嘅《明日恩典》，我唔識唱。老公蒲得多，又唱得好過我，所以佢教我點唱，練到噚晚3點幾。」另外，溫碧霞最近推出最新國語唱片加寫真集《美麗人生》，部份收益撥捐慈善機構。<br> 採訪、攝影：王連連</p></body></html>