<html><header><meta charset="utf-8"><title>網友互動聊天室：網友唔信政府托港交所</title></header><body><h1>網友互動聊天室：網友唔信政府托港交所</h1><p>money：港交所跌穿政府入市價喇，好唔好撈底？<br> <br> Allan：乜話？而家撈388？<br> <br> money：你估政府會唔會趁低再入市，增持港交所？<br> <br> Allan：政府一定唔會。當初入市因素，並非以投資為目標。<br> <br> money：就係因為唔係以投資為目標，即係另有目的喇，以佢現時嘅持股量，冇乜作用？有需要增加持股量！<br> <br> Allan：但現時你講另有目的呢個因素冇咗喇！唔可以再憧憬！<br> <br> Allan：我投資鍾意趁平買，不過唔會無理由之下買。現時若你趁低買港交所，好易犯上10年前啲人趁平買8號仔嘅問題。<br> <br> Allan：哈！我反而首選工行。<br> <br> money：冇咗?真係冇咗？我始終覺得國家領導人唔似香港政府或者一般投資者，領導人會睇長線，政策都應該係經過深思熟慮嘅。<br> <br> Allan：就係深思熟慮先至會冇咗呀！早前（雪災前）我同我啲朋友都去過深圳同上海作考察同應酬，𠵱家內地人關心內地股市多過香港股市。<br> <br> Allan：內地現時重點打擊通脹為首，有異於半年前的政策。宏調陸續推出下，好多喺上年尾大升嘅股票會陸續下調。𠵱家通脹不跌反升，中央仲要出政策來打擊，所以要沽港交所！<br>  http://finance.appledaily.com </p></body></html>