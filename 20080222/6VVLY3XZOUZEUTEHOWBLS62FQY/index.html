<html><header><meta charset="utf-8"><title>英超早飛王：迎「軟腳蟹」保頓　布力般起勝浪 - 畢傑</title></header><body><h1>英超早飛王：迎「軟腳蟹」保頓　布力般起勝浪 - 畢傑</h1><p>地獄黑仔王？燈神？呢啲稱號畢傑絕對唔會認，〈早飛王〉4連敗，我當然唔介意石兄代筆一期仍然未能重開勝門。嚟緊星期日布力般流浪迎戰「軟腳蟹」保頓，咁都食唔落開個1.8倍W嘅話，我整定黑仔囉！畢傑</p><p>寫今期之前，腦海浮現布力般、樸茅、布力般、樸茅，邊隊好啲呢？最後我有咗答案。布力般由於早前喺足總盃第3圈出局，致上周毋須比賽，變相有近兩個禮拜嘅休息時間。球員可叉足電之餘，領隊曉士為保持隊員狀態，就趁住空檔期帶隊去佛羅里達作輕鬆操練；美國嘅天氣較英國和暖，相信隊員對訓練唔會感到辛苦，一舉兩得。<br> 布力般𠵱家有氣有力以逸待勞，球員餓波一排落到場都唔同啲。保頓就慘喇，喺布力般享受緊陽光與海灘之時，佢哋一周內要踢兩場歐協盃32強首、次回合賽事，對手仲要係西甲硬嘢馬德里體育會，主力廸奧夫、路蘭同奇雲戴維斯個個唔踢到殘就有鬼啦！</p><p>布軍3大主力復出</p><p>噚晚截稿前，當然未知保頓遠赴馬德里踢次回合嘅戰果，但我唔理佢哋出線與否，結果都係一樣。首先，假如順利晉級嘅話，保頓應似暫時當完成任務，心情鬆懈咗；第二，如果出局嘅話，成隊心情同士氣有限，兩個結果都不利作客布力般。<br> 布力般嚟緊周日將會有摩頓柏達臣、鄧尼同基斯杜化森巴3大主力停賽復出，達比舒利可以歸隊，而後防大將賴恩尼爾遜有傳都能夠披甲，3線實力大增。至於上場聯賽雖然0:2不敵阿仙奴，但實情全場表現唔差，唔好忘記佢哋有3件停賽。就算有賴恩尼爾遜休戰，都夠殺「軟腳蟹」保頓。<br> 嗰邊〈蘋果開倉〉呢排超旺，聽聞主持人蘋果波神都揀咗布力般做過關腳；今次就睇吓我黐佢旺氣搞得掂，定係佢黐咗我黑氣斷纜，總之我信自己！</p><p>早飛王貼士</p><p>星期日23布力般流浪vs保頓<br> 首選：布力般流浪勝（1.8）<br> 次選：布力般流浪勝[-1]（3.4）<br> 冷選：布力般流浪勝3:1（15）</p><p>《周末早飛超級重心》<br>富咸韋斯咸和味濃</p><p>星期六10<br> 富咸vs韋斯咸1:1（6.5倍）<br> 富咸最近未能破例簽得格拉斯哥流浪的丹尼卡辛加盟，這名加蓬射手將留在蘇超至季尾，而富咸有保亞沙及西蒙艾利洛養傷，更有西蒙戴維斯停賽，難言勝。韋斯咸將缺比拿美、柏加及戴亞等，近仗不敗率亦高，博和局收場。</p><p>紅軍攻「堡」小勝格</p><p>星期六11<br> 利物浦vs米杜士堡2:1（7.5倍）<br> 紅軍剛在歐聯擊敗國際米蘭，但宜留意是大部份時間多打對手一人，久攻下才能淨勝對手，體力有一定消耗；而禾路連及丹尼爾艾格缺陣雖影響不大，惟我覺得屬小勝格。米堡續缺卡達莫及巴利鍾斯，幸美度狀態不俗，有力破蛋。</p><p>新特蘭單跳會輸波</p><p>星期六12<br> 樸茨茅夫vs新特蘭2:0（6.5倍）<br> 剛晉級英足盃8強的樸茨茅夫，今周或有紐根特傷癒復出，現只餘派密斯及馬田卡尼兩員傷兵。新特蘭對上8場聯賽勝負盤路呈單跳走勢，上仗剛勝韋根，攤路明顯，何況主力如米拿、希堅保咸及基蘭李察臣等料續因傷缺陣。</p></body></html>