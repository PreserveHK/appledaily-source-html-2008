<html><header><meta charset="utf-8"><title>白雪脆條　冰糖杰唔起</title></header><body><h1>白雪脆條　冰糖杰唔起</h1><p>食麵包，大家都鍾意新鮮。但Kannis教整的甜品白雪脆條所用的方包，就話最好揀仲差兩、三日便到期的貨品。這樣的方包較亁身無咁濕，炸落更容易保持脆口。<br><br>記者：林佩婷<br>攝影：楊錦文<br>示範：食譜作者及烹飪導師KannisYeung</p><p>KannisYeung</p><p>超過8年的烹飪經驗，除教授烹飪之外，還出版一系列食譜。最擅長煮意大利粉及糕點。</p><p>0hr20min<br> 4人份量<br> <br> 食方包時常常剩番好多麵包皮，就咁棄掉好像很浪費。Kannis就教大家除了可以連皮炸更有口感外，將麵包皮切粒再打碎，就可以當作麵包糠用，放入雪櫃可儲存約一星期。</p><p>材料</p><p>白方包4片、糖100克、水31/2湯匙、炸油適量</p><p>做法</p><p>1.將白方包去邊切成麵包條。<br> <br> 2.燒熱油，將白方包條炸至脆身後瀝油。<br> <br> 3.將糖及水倒入鍋內，煮滾至起泡轉細火後離火，再用木匙攪至變成白色結晶體，放入白方包條拌勻。<br> <br> 4.盛起麵包條，放在吸油紙上待亁便成。</p><p>貼士</p><p>不能用法包做，否則炸完不久便會腍身不好吃。</p><p>Marista問：係咪咩糖都可以做呢個甜品？<br> <br> 答：除咗冰糖凝固唔到，片糖整出嚟好似煮燶咗，個樣唔靚之外，白糖、黑糖、黃糖其實都可以。</p><p>柚子麵醬雞</p><p>0hr50min<br> 4人份量<br> <br> 用麵醬要留意不能用太大火，否則易燶。除了柚子蜜外，你也可以選擇花梨蜜或柑桔蜜。</p><p>材料</p><p>雞扒2件、炒香芝麻21/2茶匙、油少許<br> <br> 醃料：韓國煮酒2湯匙、韓國麵醬1湯匙、韓國醬油1湯匙、韓國麻油11/2茶匙、糖11/2茶匙<br> <br> 汁料：水41/2湯匙、柚子蜜2湯匙、韓國麵醬1湯匙、韓國醬油1/2湯匙</p><p>做法</p><p>1.雞扒洗淨切件，用醃料醃30分鐘。<br> <br> 2.落油燒熱鑊，放雞件煎約8至10分鐘至金黃色。<br> <br> 3.加入汁料煮約5分鐘至雞件熟透，最後灑上芝麻。</p><p>貼士</p><p>落汁料前可隔一隔油，這樣不會太肥膩。</p><p>Christy問：個醬汁咁濃，配咩肉最好？<br> <br> 答：雞、豬都好，羊就無咁好，牛更會撞柚子味。</p><p>米紙魚卷</p><p>0hr30min<br> 4人份量<br> <br> 亁的春卷皮容易爛，最好用時才取出。因為徒手拎出來，所以用暖水浸軟春卷皮便可。</p><p>材料</p><p>龍脷魚柳650克、越南春卷皮8片、青椒碎1/2個、芫荽碎1湯匙、鹽/油各少許<br> <br> 汁料：蠔油50毫升、萬字醬油11/2茶匙、糖1茶匙、水適量</p><p>做法</p><p>1.龍脷魚柳切件，落青椒碎、芫荽碎及鹽醃10分鐘。<br> <br> 2.用滾水將春卷皮浸軟，之後用毛巾印亁水份。<br> <br> 3.春卷皮平鋪捲入魚柳，燒熱油，放魚柳煎至金黃。<br> <br> 4.將蠔油、水、萬字醬油及糖攪勻備用。<br> <br> 5.燒熱油，落（4）攪勻煮熱，淋上面即成。</p><p>貼士</p><p>魚柳卷煎時封口向下，便不易散開。</p><p>Joey問：魚點切較易煎？<br> <br> 答：用刀斜切薄片會較易煎熟，也較易包。</p><p>紅椒番茄薯仔餅</p><p>0hr20min<br> 4人份量<br> <br> 壓薯仔時，記得要趁熱，因為已凍的薯仔很難壓得成茸。而且薯仔不能去皮煲，因為這樣出來的薯仔口感好粉不好吃。</p><p>材料</p><p>薯仔3個、大蒜碎1/2條、紅椒碎1/2個、芫荽碎2湯匙、麵粉適量、鹽/油各少許<br> <br> 烤番茄醬材料：番茄2個（切粒）、紫洋葱碎1/2個、黃糖1湯匙、黑胡椒適量、白醋1湯匙</p><p>做法</p><p>1.薯仔烚熟至軟身，去皮壓成茸，加入大蒜碎、芫荽碎、鹽及紅椒碎攪勻，搓成薯餅後沾上麵粉。<br> <br> 2.燒熱油，將薯餅煎至兩邊金黃上碟。<br> <br> 3.將烤番茄醬材料攪勻煮熱，淋上碟便成。</p><p>貼士</p><p>煮烤番茄醬落白醋及糖時，記得轉細火，這樣便不易燶。</p><p>羅小姐問：係咪大陸薯（左）同美國薯（右一二）都可以做薯餅？<br> <br> 答：大陸薯黏性較大所以較好。</p><p>網上重溫<br>  http://cooking.appledaily.com </p></body></html>