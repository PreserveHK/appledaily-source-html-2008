<html><header><meta charset="utf-8"><title>八卦風：179位司機鬥慳油</title></header><body><h1>八卦風：179位司機鬥慳油</h1><p>「慳油，你做不到？還是你不願做？」呢句話講得好，其實慳油好處多多，實際啲睇就為荷包慳唔少，宏觀啲睇就幫呢個地球同下一代作番啲建樹！所以有油公司搵嚟百多位駕駛人士進行慳油試驗計劃，努力啲嘅話，香港每年隨時慳過4億！<br>香港蜆殼有限公司於去年請來179位駕駛者進行十個星期嘅「Shell慳油試驗計劃」，結果最近公佈，有78%駕駛者用咗大會提供嘅慳油配方燃油同學咗幾堂慳油貼士工作坊之後，都慳到油。當中有32%、約60人左右可以慳到10-30%嘅油，成績斐然。單係五個星期入面，179人都已經慳咗約$39,600，即每人平均節省$221。若然每個人都行多一步，香港每年就節省起碼3,000萬公升汽油，即係大約4億4千6百萬左右，條數都幾襟計。既然真係可以慳到自己荷包又可以環保，何樂而不為呢？<br><br>記者：梁美甜</p></body></html>