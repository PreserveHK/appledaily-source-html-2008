<html><header><meta charset="utf-8"><title>食字號：平民蘇豪食好評</title></header><body><h1>食字號：平民蘇豪食好評</h1><p>去中環蘇豪區食法國大餐，主菜多嚿魚，盛惠三嚿。這「三嚿」，落到我等平民手中，一家四口已夠一餐。大角嘴近年食肆林立，選擇又多，而且在「開飯」網站的食評中，有兩家更入了2007十大好評食店之中，埃華街一帶更有多間食店大獲好評，就如一個平民蘇豪，最重要係不需法國大餐價，就可享受新鮮「多嚿魚」樂趣。<br><br>記者：張一豪<br>攝影：黃文忠</p><p>八麵玲瓏撈得喜</p><p>車品品，名字令人想起車仔麵，老闆娘鄭小姐，是個十分愛吃的人，她最初本是同一個拍檔夾份，開一間車仔小食店，後來因工作辛苦，拍檔退出，留下她一人繼續經營。「我見舖頭雖然唔係大賺，但又唔係蝕，咪繼續玩落去囉。」一玩就差不多8年，去年開業7周年時，她想出一個新小食「品品八喜撈麵」，除麵是用酒精爐暖着外，撈麵的油亦用特別香的五花腩油。為令麵條更香，除加黑白芝麻外，更用生曬地寶魚亁拆肉磨成鬆加在麵上，醬料用台灣丸莊最高級的「螺光」頭抽醬油膏，光是材料，已感受到她的誠意。<br> 不過車品品最大問題就是要「等」，人一多，兩個阿姐加鄭小姐三個人做到氣咳，所以有人話車品品「寸」，又或等得太耐，都是因為老闆娘對食物嘅執着啫。</p><p>品品八喜撈麵$42</p><p>用酒精爐保溫，8種材料一同撈起來吃，當中五花腩油、地寶魚鬆都是自製。</p><p>竹笙碗仔翅$16</p><p>用料十足，有冬菇、豬肉、木耳、竹笙及粉絲。</p><p>蝦子滷肉餃$25</p><p>滷肉裏面加了味噌去煮，餃上加了蝦子，增加香味。</p><p>炸豬油渣$12</p><p>即叫即做，用腩底油切薄片做成，甘香鬆脆。</p><p>車品品（21809655）<br> 地址：大角嘴埃華街92號地下<br> 營業時間：<br> 星期一及勞工假日休息<br> 星期二至五12:00nn-4:00pm，6:00pm-11:30pm，星期六、日12:00nn-11:30pm</p><p>修車變墨魚餅王</p><p>環境很地茂，神廚館只有3張枱，但估不到平時已有不少生客，星期日更有人揸車專程來搵食。這裏以碟頭飯、咖喱飯及泡飯為主，當中以煎蛋海苔窩燒墨魚餅飯最出位──煎得半熟的太陽蛋，伴以新鮮墨魚粒加肥豬肉甘笋粒打製的墨魚餅。原來大廚兼老闆黃先生只是年半前才半途出家。老闆女兒黃小姐說：「爸爸以前係整車，間舖上手師傅話唔做，爸爸就想試吓，初時個師傅話會留低幫手，點知臨開舖話唔做，我哋成家都未做過，惟有頂硬上。幸好有隔籬嘅食肆幫手，教識我哋好多嘢，加上爸爸又肯學，堅持所有食物即叫即製，落足心機，先至有今日。不過代價係全家人都瘦成個圈，好過去瘦身。」</p><p>煎蛋海苔窩燒墨魚餅飯$30</p><p>加入甘笋粒令口感更好，而且真材實料，誠意十足。</p><p>原汁頂級崩砂牛腩飯$28</p><p>堅持用新鮮崩砂腩燜才夠牛味，另有馬來咖喱崩砂腩。</p><p>美極煎薄牛扒飯$30</p><p>牛扒沒加鬆肉粉醃，溶雪後拍鬆再加蒜茸及秘製美極汁煎煮。</p><p>無味精魚湯$10</p><p>沒加任何味精，用魚仔和胡椒熬7個小時以上，做泡飯湯底一流。</p><p>神廚館（23956368）<br> 地址：大角嘴海景街44號富貴大廈西座地下<br> 營業時間：<br> 星期一至五7:00am-8:00pm；星期六7:00am-4:00pm；星期日11:00am-3:00pm</p><p>勝在夠多魚</p><p>請恕小弟文盲，真不知道「囗」原來是「鮮」的古字，這間店勝在夠多「魚」，就是門口招牌都有16個。店名叫得做「魚囗」，魚湯鮮味果然十足，喝得出是老火足料熬製，不加味精。「魚囗」的主持人叫金毛哥，名字聽落似江湖人物，但為人友善，賣魚有二十多年，久而久之對吃魚亦好有心得，最後搞出了「魚囗」。店舖賣點係魚湯，至於用甚麼魚，金毛哥說是秘方；另外，他每日都會選用當日市場最新鮮的游水魚來做米線、麵、通粉及泡飯材料。除魚湯外，焗魚腸和魚骹都是心水推介。</p><p>本灣游水原條馬友米線$55起</p><p>原條新鮮游水魚，放在鮮濃的魚湯上再滾，湯底細滑鮮味，配米線一流。</p><p>缽仔焗魚腸$40</p><p>這個魚腸跟外面比，蛋汁較少，而且加了不少魚肝在內，甘香撲鼻。</p><p>廚師秘製牛柳粒$35</p><p>牛柳粒鬆軟，加入秘製汁料，跟牛味很夾。</p><p>薑葱焗魚骹$42</p><p>魚骹外香內滑，加入不少薑葱和洋葱同焗。</p><p>魚囗魚湯專門店（36202660）<br> 地址：大角嘴埃華街98號地下<br> 營業時間：11:00am-11:00pm</p></body></html>