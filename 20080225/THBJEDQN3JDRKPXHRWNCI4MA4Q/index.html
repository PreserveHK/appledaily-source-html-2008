<html><header><meta charset="utf-8"><title>馮仁昭四圍超：農夫唱新歌有工開 - 馮仁昭</title></header><body><h1>馮仁昭四圍超：農夫唱新歌有工開 - 馮仁昭</h1><p>陳冠希一場淫照風暴，有傳佢旗下嘅農夫都受到影響會飯碗不保，不過農夫就連聲否認，仲推出新歌證明有job做。首歌係港台節目《香港故事》嘅同名主題曲，噚日農夫仲接受港台訪問，成員C君（右）話最鍾意食梅菜扣肉，不過嘉賓之一、香港客家菜館職工會會長李兆彬就話C君身形已好飽滿，唔好再食咁多。</p></body></html>