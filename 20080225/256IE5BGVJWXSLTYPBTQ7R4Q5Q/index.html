<html><header><meta charset="utf-8"><title>流動影院　PMP照播高清</title></header><body><h1>流動影院　PMP照播高清</h1><p>換高清電視潮似一發不可收拾。雖然舊式CRT大件兼畫質唔靚仔，奈何外置高清盒一樣礙眼，不如忍忍手先！轉個Trend，不如試玩新品PMP，佢最盞鬼係可以用來播放高清畫質1080i影片，同類產品之中都算係第一部，同女朋友遊車河，喺山頂齊齊煲劇，都咪話唔浪漫！<br><br>記者：洪偉順<br>攝影：林栢鈞<br>Model：WaiWai@StagesModel</p><p>內置60GB硬碟</p><p>筆者第一次睇到COWONA3嘅時候，心諗：「唔係嘛，呢個咪十世前見過嘅COWONA2？唔通舊嘢當新貨賣？」睇清楚，原來由A2到A3外形可以話係無改變，但功能就大大提升，最勁係可播1,280×720高清畫質，兼且內置60GB硬碟，現時咁多高清劇集，錄完就可以拖入A3拎出街慢慢睇，加埋附送高清色差線，駁落其他高清電視輸出欣賞又得啫！不過可惜係，A3原本可以插埋數碼天線喺街上睇流動高清兼直錄，但因為佢目前只支援歐洲及日韓等地的數碼廣播制式，惟獨係香港無得玩，咁惟有等旅行時帶埋出去收TV囉！
</p><p>直插電視預錄</p><p>錄劇集通常要經硬碟，再搞一大輪才轉換成PMP格式。A3就幫到好多無時間留喺屋企睇電視嘅人，只須要用三色線AVIN駁落A3，按一按掣就可直接錄影拎出街，唔使經電腦壓縮、轉檔等程序。更方便係，A3設有預錄及FLAC（freelosslessaudiocodec）功能，可實時直錄CD、MD同TV，上堂或開會嗰陣錄音都得。</p><p>扮Mac主打簡約</p><p>𠵱家好多產品設計追求「lessismore」，簡約再簡約，A3的操作介面就以簡單為主。雖然A3唔係玩TouchScreen，但操作介面就勁似MacOS，功能圖示都排列在螢幕正下方，加上4吋LCD芒及800×480解像度，睇得舒服唔眼花。另外話佢似MacOS的原因，係A3比其他同類PMP支援更多文件檔，除咗大部份PMP支援的PDF檔案，A3仲可以睇埋Office（Word、Excel、PowerPoint）、HTML等，包容性不錯！
</p><p>DetailsCheck!
</p><p>有齊AVIN/OUT、Comp/S-Video、USB2.0位等插位。
</p><p>頂部內置麥克風可用來錄音，Speaker就超靚聲。
</p><p>採用搖桿式操作鍵及４條bar，唔玩TouchScreen，簡單好用。
</p><p>OWONA3Profile</p><p>體積：133.4×78.5×22mm<br> 重量：280g<br> 螢幕：4吋800×480解像度；1,600萬色TFTLCD<br> 輸出：1,280×720高清影像<br> 支援格式：AVI（DivX、XviD）、WMV、ASF、MP4、MKV、OGM、MPG/MPEG、VOB（DVD）、DAT（VCD）、H.264、AAC/AAC+、WMA<br> 其他功能：25個FM收音機頻道、MPEG4視訊重播、預覽RAW相片、Zoom-in睇相、USB直接過相、內置60GB硬碟<br> 售價：$3,990<br> 查詢：AGrade（21528000）</p></body></html>