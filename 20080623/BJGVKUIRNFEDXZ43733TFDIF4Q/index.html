<html><header><meta charset="utf-8"><title>同場首映：800萬像影相王曝光</title></header><body><h1>同場首映：800萬像影相王曝光</h1><p>咪以為Cyber-Shot一定係BarPhone先得㗎！呢次SE就唔俾你揭穿底牌，懶神秘，好似上個禮拜，佢就玩離群喺新加坡巨型摩天輪（唔係Expo喎！）下搞咗個記招，公佈兩款新機，一部屬於GSM界中具備最高800萬像素嘅新影相王C905。呢部Cyber-Shot首度改成滑蓋設計，有乜蠱惑招仲未知，不過影相功能多到嘔，最Hit例如有臉部追焦、防手震等，仲新加入「SmartContrast」，令畫面識得自動調校光暗，真係巴閉！<br>同場另一款係有翻版Wii之稱嘅F305，屬於Cyber-Shot和Walkman以外第三個系列。佢主打玩樂型用家，機身特設獨立打機掣，更內置感應器，須要搖晃機身嚟完成某啲動作。兩款型號分別喺第三及第四季推出。<br><br>SonyEricsson（82038863）</p><p>C905規格：</p><p>WCDMA及GSM四頻、810萬像素相機、AGPS定位、內置WiFi</p><p>F305規格：</p><p>GSM四頻、200萬像素相機、內置體感遊戲、EDGE上網、FM</p></body></html>