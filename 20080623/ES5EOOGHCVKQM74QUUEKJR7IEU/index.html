<html><header><meta charset="utf-8"><title>Walkman內藏GPS　搵食羅庚</title></header><body><h1>Walkman內藏GPS　搵食羅庚</h1><p>同女友背靠背坐喺公園仔長凳上，每人戴住一邊耳筒聽歌，幾Sweet呀！但喺浪漫嘅同時，別忘記燭光晚餐，如果突然要求你揀地點撐枱腳，唔識搵又點落台？今勻SEWalkman手機威番次，W760i配置全球定位功能，仲內置搵食天書及拍拖勝地搜尋器，打個名就查到，呢次由男人話事，Man晒！<br><br>記者：陳國輝<br>攝影：陳盛臣<br>Model：Cody</p><p>隨街搵食SoEasy</p><p>傳統上都以為GPS只係駕車人士專用，但隨住用家口味不斷咁變，𠵱家已有手機提供地點資料搜尋服務，好似W760i就內置一套《WayfinderNavigator》導航軟件，唔止幫你畫條行車路線咁簡單，仲有一項搜尋功能，例如輸入Hotel或Restaurant等，手機會立即Search到附近帶相關字眼嘅地點列晒出嚟，揀定即提供詳細地址、查詢電話，甚至有乜特色招牌菜、收費及食評等都有齊！</p><p>Shake一下即揀歌</p><p>全球定位固然係呢排勁Hit分唇之一，但貴為Walkman手機，W760i又點會忽視音樂功能？機側、機面全配置快捷音樂鍵已經唔在講，今回更翻兜上次W910i嘅招牌貨──ControlShake！即係話，如果將手機左右兩邊Fing或來回揮動嘅話，就可以控制選曲或設定為隨機播放，夠型之外，㩒掣時間都慳番。另值得一讚係喇叭音色，之前W580i就響中間方向鍵發聲，至於今次則改為兩旁打出及收線掣嘅位置，聲效更突出，音量仲勁咗㖭！</p><p>DetailsCheck！</p><p>原來滑蓋背面塗上金色顏料，加埋條紋質感，好似金光閃閃咁！</p><p>嫌W580i得一隻「中置」喇叭唔夠砌，今次改做兩邊出聲，勁好多。</p><p>側邊例牌附加一粒細小Walkman鍵，勝在唔使入Menu慢慢搵嘛！</p><p>跟機送2GB卡，如果單撈完歌仔都仲夠位，用嚟Save靚相啱晒。</p><p>立體聲耳筒原來唔係InEar嗰隻，雖然個款麻麻，但係音色唔錯！</p><p>Profile</p><p>制式：WCDMA及GSM四頻<br> 體積：103×48×15mm<br> 重量：103g<br> 通話時間：540分鐘<br> 備用時間：400小時<br> 主要功能：320萬像素相機、內置GPS、WayfinderNavigator導航軟件、GoogleMaps、ShakeControl、支援M2記憶卡<br> 顏色：銀、紅、黑</p></body></html>