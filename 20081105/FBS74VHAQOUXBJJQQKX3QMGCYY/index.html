<html><header><meta charset="utf-8"><title>810萬像素C905　陰陽調和</title></header><body><h1>810萬像素C905　陰陽調和</h1><p>影人最怕遇到背光，唔係刻意製造剪影，只係想隨意Snapshot咁都唔得？SonyEricsson新返C905就話自己可克服背光環境，尤其對住一邊正光，一邊背光嘅情況下，手機能將偏暗部份自動調光，唔驚變成陰陽面，色溫更自然。<br><br>記者:陳國輝<br>攝影：林栢鈞<br>Model：Evan&amp;Debby@Pure</p><p>Cyber-shot系列之最</p><p>鬥像素，暫時得C905、Samsungi8510同埋K-TouchC800達到800萬像素級別，究竟有冇咁嘅必要因人而異，但作為用家總係貪心，分唇越多越好，所以僅810萬像肯定滿足唔到一般Snapshot友要求。<br> C905仲加入潮機分唇，如3組人臉對焦、Xenon閃燈，機身按鍵亦特別符合相機用家手位。但講到底，始終以「智能對比度」最搶鏡，佢可令照片由偏暗嘅環境變白，適合於室內背光環境下採用。</p><p>試相：面色變白</p><p>使用前：男仔右邊面陰影過重，女仔下巴位亦有黑影遮擋。
</p><p>使用後：整體膚色都較為均勻，但面形輪廓有點模糊。
</p><p>Profile</p><p>制式：WCDMA及GSM四頻<br> 體積：104×49×18mm<br> 重量：136g<br> 通話時間：240（3G）/540（2G）分鐘<br> 主要功能：810萬像素鏡頭、Xenon閃光燈、智能對比度、3組人面FaceDetection、GPS衞星定位、HSDPA傳輸技術、Wi-Fi<br> 顏色：黑、銀<br> 查詢：SonyEricsson（82038863）&#13;</p></body></html>