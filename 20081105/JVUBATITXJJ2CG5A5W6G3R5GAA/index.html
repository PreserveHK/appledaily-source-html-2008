<html><header><meta charset="utf-8"><title>成功解約　獲Rachel祝福<br>梁洛施開心「爭番想要嘅嘢」</title></header><body><h1>成功解約　獲Rachel祝福<br>梁洛施開心「爭番想要嘅嘢」</h1><p>梁洛施（Isabella）在小小超李澤楷力撐下，日前已解決合約官司，對於和平解決事件，她認為「爭番我應該想要嘅嘢」，非常開心。另一邊廂，小小超前女友羅愛欣，則大方祝福舊愛與Isabella。</p><p>電影《女人大作戰》（TheWomen）前晚在金鐘太古廣場AMC戲院舉行首映禮，有吳文忻、甘國亮、王喜、Kawaii、羅霖與兒子及盧覓雪等人出席。梁洛施與前經理人公司的合約官司已庭外和解，日前李澤楷出席何佐芝壽宴時，為撐Isabella而指有人擘大眼講大話，Isabelle的發言人盧覓雪對此說：「李生唔係我負責，不便評論。」</p><p>學英文兼騎馬</p><p>至於小小超擺明力撐Isabella，盧覓雪歡迎任何人幫Isabella，她續說：「梁洛施𠵱家喺美國學緊嘢，暫時未有計劃。佢學緊英文、騎馬，呢啲要時間去學。」Isabella獲得的賠償金將捐給慈善機構，盧覓雪表示未決定捐給那間機構。<br> 盧覓雪又提及身在美國的Isabella的近況，她說：「佢嘅心情好開心，和平解決，以和為貴，爭番佢應該想要嘅嘢，所以佢好滿意。𠵱家未傾經理人公司，復出大計要畀啲時間。」有記者問到小小超和梁洛施是否熱戀中，盧覓雪謂她未有了解，感情事最好問當事人。<br> 另方面，小小超前女友羅愛欣（Rachel）昨日與謝安琪和姚書軼等人，到半島酒店出席Kiehl's環保活動。小小超日前開腔力撐Isabella，Rachel表示每天都有看新聞，問她有否與小小超聯絡，她說：「OK啦，我今日係講環保。」不過Rachel仍大方祝福舊愛與Isabella：「如果係就祝福佢，不過我都唔知係咪，係就留畀佢哋自己搞掂。」最後問她是否有新戀情時，Rachel笑而不答。</p><p>Rachel海嘯中招</p><p>此外，Rachel承認金融海嘯對樓價以及股票都受影響，她說：「我相信每個人都會受影響，我又唔係買好多，但係我做債券嘅，都會有少少影響。」<br> 採訪：李珮洳、王崇穎<br> 攝影：仇志德、葉君海</p></body></html>