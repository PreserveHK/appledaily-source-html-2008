<html><header><meta charset="utf-8"><title>林峯有信心封視帝</title></header><body><h1>林峯有信心封視帝</h1><p>同是TVB小生的林峯和陳鍵鋒，前晚均有出席置地廣場的活動，林峯貴為今屆無綫視帝大熱門，現場有fans舉起支持牌為他吶喊，陳鍵鋒則零fans撐場。<br> 林峯對於視帝勁敵夏雨再度告急，他的信心如何？他說：「已經揀衫揀到七七八八，冇信心唔會參賽。」問他對視后的心水，他大包圍地說：「都係菊姐（關菊英）同米雪，菊姐好好記性，米雪不嬲都做忠，好少做到咁奸，荷媽就一定好。」</p><p>陳鍵鋒缺席台慶</p><p>陳鍵鋒則透露會缺席無綫台慶頒獎禮，他說：「今年都冇角逐，又冇人邀請。」至於他早前備受電話滋擾，他說：「我已SMS咗對方，若再收到滋擾短訊，會交由警方處理，之後我就冇再收到SMS喇。」</p></body></html>