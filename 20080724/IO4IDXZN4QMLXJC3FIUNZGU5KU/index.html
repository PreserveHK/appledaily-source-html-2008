<html><header><meta charset="utf-8"><title>着泳衣搭渡輪　唔跳海跳舞</title></header><body><h1>着泳衣搭渡輪　唔跳海跳舞</h1><p>「OlympicsEverywhere」無改錯名，搞手Vannizza上次暗示過要玩到上天下海，今次在灣仔碼頭搞快閃，拍檔換上一班燕瘦環肥有老有嫩的女生，個個穿整齊泳衣在渡輪上跳水？不是，原來是Dry游韻律泳，矚目度爆燈！<br><br>記者：梁俊鵬<br>攝影：黃子偉、林栢鈞</p><p>比上次尖沙嘴文化中心跑圈，OlympicsEverywhere（全城隨地，運動㷫起）今次更整裝待發。中午十二時，當人人爭上船過海，Vannizza則領眾人走在龍頭，汽笛響起，八位女生面對面坐，椅未坐暖脫下運動服，露出內裏一身鮮紅泳衣。<br> </p><p>紅色兵團Sharp爆
</p><p>船上無端端多了班紅色兵團，乘客即時交頭接耳議論紛紛。「係咪跳水呀？」阿叔第一時間喊叫；「搞乜鬼？」龍友舉機影個不停；「宣傳奧運呀？」亦有情侶卿卿我我用手機拍短片，加上躲在冷氣艙位的八卦乘客站起來眼望望……未正式表演就掀動到乘客情緒，泳衣攻勢果然是絕橋。時機成熟，Vannizza拿出唱機播音樂，到泳手戴上鼻夾，乘客們才恍然大悟，原來表演「陸上韻律泳」。這種糅合游泳、體操和芭蕾技巧的奧運比賽項目，絕不可以拉雜成軍，這班女生明顯經過訓練，無論動作、節奏感都盡顯功架，推進、轉身、撥手、躺卧，與專業運動員無異。
</p><p>肥妹跟錯Beat
</p><p>表演途中可愛肥妹頻頻跟錯Beat，惹得圍觀者大笑。這團快閃黨玩得專業，跟足世界錦標賽賽例，表演時間剛好是兩分五十秒。不知維港填海越填越細還是快樂不知時日過，渡輪不知不覺已泊到尖沙嘴天星碼頭，最末評分環節，兩位小朋友雖不知韻律泳是何物，也給十分滿分，大喊：「08北京奧運加油！」呢件事真正嘅幕後黑手，其實係《蘋果日報》，其神秘小組未來還會隨時喺港九突擊搞事，請留神！</p><p>夾鼻夾，好痛！
</p><p>連有「大腳魚雷」之稱的澳洲游泳運動員科比，小時因對氯氣過敏而要戴鼻夾游水，韻律泳比賽中，因運動員要在水中雙腳不觸地的情況下做出翻身、倒立與其他舞蹈動作，故要戴鼻夾防止水走入鼻孔。當日，找來途人試戴鼻夾，個個都叫痛！
</p><p>有嘢講……</p><p>黃小姐：「宣傳奧運吧，我對這個運動好有興趣。」</p><p>羅裕霖小朋友：「韻律泳好好看，奧運會看這個項目。」</p><p>鍾先生：「很好看，我們要支持奧運呀。」</p><p>Olympicseverywhere網址 http://hk.youtube.com/watch?v=JxYg9pr_yek </p></body></html>