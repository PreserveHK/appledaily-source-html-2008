<html><header><meta charset="utf-8"><title>Rain玫瑰纏身現北京</title></header><body><h1>Rain玫瑰纏身現北京</h1><p>韓國天王Rain噚日已經出發去咗美國加州聖地牙哥嘅漫畫博覽，宣傳佢擔正嘅荷李活電影《忍者刺客》（NinjaAssassin）。雕刻家曹廷和幫佢整嘅雕像，就會喺9月於北京展出。雕像主要有兩個造型，一個係圍上玫瑰，雕像左臂前刻有韓文Rain和英文「無盡的努力，無盡的忍耐」嘅字樣，另一款就係佢梳Reggae髮型，雕像仲會有毛澤東等名人㖭！</p></body></html>