<html><header><meta charset="utf-8"><title>40幾歲冇100萬並非醜事</title></header><body><h1>40幾歲冇100萬並非醜事</h1><p>「你有冇100萬？」有調查指全港有35萬人擁過百萬流動資產，網友「(！_！)」卻為此十分煩惱：「99（奶奶）話40幾歲人，100萬都冇，醜唔醜……我真有啲慚愧，我都想有！只得我一個40幾歲人冇100萬嗎？」<br> 不少網民回應，莫說是100萬，１萬、10萬都沒有，更指摘其奶奶：「我會同佢講：『40歲就有100萬嘅人係因為老竇大把剩落，你又唔係有大把錢畀我，𠵱家仲要畀家用你，又點會有一百萬』」、「唔好畀奶奶知你有，佢可能想chok（試探）你。」<br> 有網友將責任落在丈夫身上：「搵錢係老公責任，如果佢搵得唔多，儲到錢自然少」、「你去問吓你個仔知唔知醜。」<br> 「lalakiki」較中肯：「其實40幾歲，冇100萬cash都唔係甚麼醜事，呢個年紀可能仲供緊樓，又或是仲有一身兒女債，上又有高堂……負擔都唔細。」總之人到中年萬事憂，家家有本難念的經啦！<br> <br>  http://forum.baby-kingdom.com/viewthread.php?tid=1350503&amp;extra=page%3D1&amp;page=1 <br> <br> 《蘋果》網聞請你報料！大家無論在網上網外發現任何騎呢搞笑的事情，<br> 都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>