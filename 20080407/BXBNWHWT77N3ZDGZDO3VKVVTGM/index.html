<html><header><meta charset="utf-8"><title>馮仁昭四圍超：飛輪海四子攬住喊 - 馮仁昭</title></header><body><h1>馮仁昭四圍超：飛輪海四子攬住喊 - 馮仁昭</h1><p>由吳尊、炎亞綸、汪東城同辰亦儒組成嘅組合飛輪海，出道三年，前日先至喺台灣開記招公佈成立官方國際fansclub「想入飛飛」，幾日嚟已經收咗近三千fans，連埋佢哋fansclub賣嘅商品，計吓都有成300萬台幣（約75萬港幣）收入。活動上，佢哋四個見到屋企人嘅打氣錄影後，非常感動，仲喺台上攬住一齊喊。</p></body></html>