<html><header><meta charset="utf-8"><title>求驗客手記：老尹撐西班牙抵插 - 求驗客</title></header><body><h1>求驗客手記：老尹撐西班牙抵插 - 求驗客</h1><p>歐國盃展開，各決賽周球隊嘅教練難免俾人問覺得邊隊有冠軍相；有教練好似俄羅斯嘅軒廸克咁，選擇不願置評，亦有教練好似德國嘅路維咁，話自己嗰隊加埋幾隊熱門好大機會，夠大體。偏偏荷蘭嘅尹巴士頓就好堅定咁話：西班牙捧盃！有主見唔係問題，但連自己教嗰隊都唔撐，難怪老尹因呢單嘢俾荷蘭國內傳媒勁插！</p></body></html>