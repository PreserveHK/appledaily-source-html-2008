<html><header><meta charset="utf-8"><title>澳門開騷互相踐踏<br>矮細克勤寸GiGi嫁唔出</title></header><body><h1>澳門開騷互相踐踏<br>矮細克勤寸GiGi嫁唔出</h1><p>李克勤前晚在澳門舉行演唱會，請來梁詠琪（GiGi）做嘉賓，高過克勤一截的GiGi暗寸他矮細，克勤聞言即不甘示弱反寸她「嫁唔出」，GiGi聞言甚為無癮，立即扯開話題，以笑容來掩飾尷尬。</p><p>身為澳門人的李克勤前晚返「鄉下」開騷，他在威尼斯人度假村酒店內的金光綜藝館舉行演唱會，入座率有八成，由於入場觀眾需要搜袋檢查，故此演唱會延至8時40分左右才開始。</p><p>「換對鞋先再唱」</p><p>克勤以一曲《夏日之神話》揭開序幕，之後他說：「今日落咁大雨，我擔心冇人嚟。我係澳門人，喺度開騷特別有意思。」不過台下觀眾反應一般，克勤笑言：「我都知大家比較慢熱，因為搜袋搜咗太耐。」<br> 當克勤唱《高妹》時，嘉賓梁詠琪身穿白色吊帶裙伴舞，還大跳貼身舞，GiGi主動摸克勤的面，其間克勤要企高一級樓梯才能摸到她的頭。唱完後，GiGi暗寸克勤矮說：「我換對鞋先再唱。」克勤即反寸她說：「唔使啦，我又唔係嫁唔出。」GiGi聞言即甚為無癮兼尷尬，惟有笑笑口扯開話題說：「我好鍾意嚟澳門，好多美食。」<br> 另外，克勤唱了約10分鐘快歌，他笑稱：「容祖兒跳20分鐘，我大佢一倍，跳10分鐘差唔多。」到「安哥」環節，有部份觀眾開始離座，克勤見狀笑言：「嚟賭場開騷係咁，有啲觀眾手痕要去玩兩手。」完騷前，克勤笑稱大會叫他不要唱太多歌，以免阻礙觀眾到賭場耍樂。<br> 事後問克勤寸GiGi嫁唔出，會否怕她嬲？他說：「呢啲叫幽默感，佢唔會嬲。」克勤透露由於現場沒有秘密通道，故此大會要訂做大木箱運送他到台底，克勤百無禁忌說：「佢哋用四塊半（指棺材）運我入台底。」</p><p>自爆幽閉恐懼症</p><p>記者笑問克勤可有聞到柳州木味，他笑言：「冇喎，但個箱要做大啲，因為我有密室幽閉恐懼症。」他表示父母及老婆盧淑儀都有來捧場，但由於遇上大雨，老婆遲了一個多鐘才到達。<br> 採訪：胡比　攝影：葉君海</p></body></html>