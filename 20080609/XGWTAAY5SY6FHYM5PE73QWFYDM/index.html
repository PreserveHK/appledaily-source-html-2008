<html><header><meta charset="utf-8"><title>亞姐撐港姐　平胸冇問題<br>陳煒硬銷高妹3號張舒雅</title></header><body><h1>亞姐撐港姐　平胸冇問題<br>陳煒硬銷高妹3號張舒雅</h1><p>12位應屆港姐候選佳麗昨日出席護膚品牌活動，同場亞姐陳煒與李彩華分別身穿低胸及露背裝亮相，性感程度搶去港姐風頭，陳煒力撐身材平平無奇的張舒雅唔輸蝕，美腿與樣靚更重要，而5號梁倩汶否認是無綫內定冠軍，並堅稱不認識任何無綫高層。</p><p>昨日《2008年度香港小姐競選》12位候選佳麗應邀到旺角帝京酒店出席護膚品牌雪完美記者會，贊助商安排了品牌代言人陳煒和李彩華現身支持活動，並向港姐教路大談護膚心得，其間候選港姐齊齊參與玩遊戲，結果由4號高海寧勝出，獲得價值三萬元之護膚纖體美容療程。</p><p>平胸唔覺蝕底</p><p>曾是亞姐冠軍的陳煒昨日以低胸裝亮相，她表示首次與應屆港姐會面，並稱認識3號張舒雅，陳煒解釋說：「因為工作關係認識佢爸爸媽媽，所以識張舒雅。」至於張舒雅負面新聞多多，會否忠告對方，陳煒則表示：「小朋友要聽教聽話，佢爸爸媽媽教導好好。」被問到張舒雅身材平平無奇會否輸蝕，陳煒力撐她說：「佢夠高嘛，唔止睇上圍，入娛樂圈始終個樣最重要，美腿加樣靚重要啲。」張舒雅表示會向陳煒討教扮靚心得，問會否向對方請教豐胸？張舒雅笑說：「傾偈唔會專登講呢啲嘢，我亦唔覺身材輸蝕，選美要睇整體、態度同智慧。」</p><p>否認內定冠軍</p><p>另外，5號梁倩汶被周刊指是無綫內定冠軍人馬，受大會工作人員禮待，她否認其事，她謂：「參選係家人鼓勵，何況無綫會有知名評判以當晚表現作評分，大會對大家一視同仁，公平照顧，我完全唔識無綫高層，連何生（何麗全）都唔識㗎。」4號高海寧參選期間已是第二次獲遊戲獎項，頗有得獎運，問到她會否對競逐港姐勝券在握，她說：「唔關事，應要做好自己，玩遊戲係盡力投入啫！」<br> 採訪：卓寶花　攝影：陳俊強</p></body></html>