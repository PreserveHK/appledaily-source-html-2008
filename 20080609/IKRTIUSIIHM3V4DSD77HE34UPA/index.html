<html><header><meta charset="utf-8"><title>求驗客手記：梅度扭計想離費倫 - 求驗客</title></header><body><h1>求驗客手記：梅度扭計想離費倫 - 求驗客</h1><p>娛樂圈同足球壇關係微妙，藝人出事，經理人第一個現身解畫，足球員講錯嘢，經理人亦係首當其衝。羅馬尼亞前鋒梅度，正被前東家車仔「追數」，卻忽然扭計想離開費倫天拿；點知消息出嚟唔夠半日，梅度經理人就現身以證視聽：「全部都係記者亂噏，梅度多次對球迷、球會講過，佛羅倫斯嘅生活愉快。」孰真孰假，天知曉？</p></body></html>