<html><header><meta charset="utf-8"><title>馮仁昭四圍超：徐淑敏禁阿爸飲酒 - 馮仁昭</title></header><body><h1>馮仁昭四圍超：徐淑敏禁阿爸飲酒 - 馮仁昭</h1><p>徐淑敏噚日出席喺E-max舉行嘅「親子暢玩龍舟水」，佢玩遊戲時走光露出黑底，講到佢爸爸𠵱家嘅情況，佢話已經好番好多，多謝大家咁關心，仲話自從報道出街之後，差唔多有40幾個親戚朋友打電話問候佢阿爸，搞到佢都嚇咗一跳。徐淑敏仲話今年嘅父親節會同家姐喺屋企親自下廚，不過為健康着想，唔會再畀爸爸飲酒咁話。</p></body></html>