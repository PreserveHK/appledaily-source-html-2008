<html><header><meta charset="utf-8"><title>黎明行善兌現承諾
</title></header><body><h1>黎明行善兌現承諾
</h1><p>黎明（Leon）昨日以聯合國兒童基金會親善大使身份，到時代廣場出席「四川心靈重建計劃」。早前Leon錄製了一首《你不會孤單》歌曲並製成唱片慈善籌款，他說：「今次呢隻碟會放喺周大福所有分店賣，只要捐10蚊以上就買到，我覺得去買金嘅顧客，一定肯畀呢10蚊幫人。」<br> 活動上首播《你不會孤單》MV，當中Leon與一班小朋友打成一片，問他會否考慮生兒育女，他說：「端午節唔會諗到呢個問題，屈原嘅紀念日點會同生BB有關，前日有石屋冧咗有兩個人過身，大家要珍惜同家人相處時間。」</p><p>祈求父康復</p><p>此外，Leon指10多年前父親有病曾有求於天，當時承諾父親康復就會多行善，他說：「我承諾咗嘅嘢就去做，所以我做善事做咗好多年。」<br> 採訪：李珮洳攝影：仇志德</p></body></html>