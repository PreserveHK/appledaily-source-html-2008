<html><header><meta charset="utf-8"><title>車事情報局：歐洲國家盃睇Hyundai新車</title></header><body><h1>車事情報局：歐洲國家盃睇Hyundai新車</h1><p>雖然我車報員唔係全職球迷，但若然班Friend嗌落Bar睇波我都會去，不過我最有興趣都係睇班球員坐咩車出場！因為好多時車廠都會贊助旗下車款畀大會，接載球員同貴賓出場；而今次贊助「2008歐洲國家盃」賓客車隊嘅車廠，就係韓國嘅Hyundai！佢哋會贊助265部私家車同商用Van接載貴賓，又或者充當大會指定用車，另外仲有463部巴士用嚟接載球員。私家車車隊包括TGGrandeur、Sonata及i30等，而巴士方面，車身除會掃上Hyundai廠徽外，亦會有接載隊伍嘅支持口號及代表顏色。<br>今次係繼2006年世界盃等足球盛事後，Hyundai再次成為大會指定用車，同時亦表明會贊助埋2014年嘅世界盃。睇嚟佢哋咁做，可算係向各地車迷展示新車款嘅好機會。<br><br>記者：車報員</p></body></html>