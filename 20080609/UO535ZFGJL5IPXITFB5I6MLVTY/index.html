<html><header><meta charset="utf-8"><title>Isabella電郵谷戲　官司未了</title></header><body><h1>Isabella電郵谷戲　官司未了</h1><p>近日與李澤楷傳緋聞的梁洛施（Isabella），主演的電影《深海尋人》即將上映，但她僅以電郵接受訪問做宣傳。本報透過東方電影公司，以電郵訪問她五條問題，但她對有關李澤楷及與英皇的合約糾紛問題一概不回應。<br> Isabella說：「我𠵱家身在美國讀書，因為課程關係，我諗好難抽空返港為電影宣傳，喺度再同大家講聲對唔住！」</p><p>同李心潔老友</p><p>Isabella很欣賞對手李心潔，並曾看過李心潔所有電影，Isabella說：「佢好專業，喺佢身上我學到好多，我哋𠵱家係好朋友，一齊飲茶，佢好細心，我自小好驚剪手甲，一次佢見我手甲長，仲幫我剪。」<br> 李心潔昨日則到銅鑼灣出席《深》片戲票慈善義賣，她提到Isabella時說：「佢係我好朋友，佢去讀書梗有自己理由，佢求知慾好強，去讀書係一個非常好嘅選擇。」投資商黃百鳴透露Isabella會寄相給電影公司，但他說：「呢一刻同英皇嘅官司都係繼續。」<br> 採訪、攝影：李珮洳</p></body></html>