<html><header><meta charset="utf-8"><title>伊健端午慶團圓</title></header><body><h1>伊健端午慶團圓</h1><p>梁詠琪前晚被李克勤嘲笑嫁唔出，但其舊愛鄭伊健昨日則晒甜蜜，大講女友蒙嘉慧，昨日他以「鄰舍大使」身份，代表鄰舍輔導會參加西貢區龍舟比賽，他率領的「智醒金龍隊」贏了特能中龍賽季軍。伊健說：「我本來喺泰國拍《風雲II》，咁啱可以度到期，咪返嚟兩日當休息吓，跟住會去內地拍廣告，之後再返泰國埋尾，𠵱家仲有兩場動作戲，到時都會好辛苦。」</p><p>與蒙嘉慧短敍</p><p>雖然伊健留港時間較短，他也大方表示會與女友蒙嘉慧見面，他笑說：「我話唔見面都呃你啦，點會唔見吖，雖然我哋大家都差唔多時間煞科，不過之後我又要幫無綫去日本拍特輯，跟住又要拍劇，應該唔會去旅行，第時大把時間玩啦，𠵱家都係做好啲嘢先！」伊健坦言女友不會隨行去日本，他說：「機票又要自己畀，而且咁多人跟住，都唔好玩。」<br> 採訪、攝影：何慧斯</p></body></html>