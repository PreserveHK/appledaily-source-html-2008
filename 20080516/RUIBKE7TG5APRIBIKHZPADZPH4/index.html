<html><header><meta charset="utf-8"><title>「運動點會只瘦面」<br>吳文忻踢爆女星打Botox唔敢認</title></header><body><h1>「運動點會只瘦面」<br>吳文忻踢爆女星打Botox唔敢認</h1><p>整容女星吳文忻日前拍攝Botox（肉毒桿菌素）廣告，為配合即時瘦面兼變身的廣告主題，她分別以OL打扮及穿低胸晚裝亮相，向來敢言的她直指不少女星均靠此瘦面，但大多數敢做不敢認。</p><p>吳文忻年前簽約整容公司老闆蕭定一為經理人後，先後接受削鼻骨及注射Botox瘦面等整容療程，據知她早前已跟蕭定一約滿，回復自由身，日前她更為另一隻Botox產品拍攝硬照廣告，她表示事前已向蕭定一諮詢，也直認跟他的經理人合約屆滿。</p><p>冇得靠化妝</p><p>拍攝廣告當日，吳文忻先以一身OL打扮在灣仔拍外景，其後轉往蘭桂坊一間餐廳，改穿低胸晚裝，非常養眼。問吳文忻有否再注射Botox瘦面？她直認說：「都有，其實呢樣嘢喺美國流行好耐，但好睇醫生手勢同份量，打Botox係唔需要做手術，兩分鐘已經完成，可以隆高個鼻、整尖下巴，完全唔使康復期。」<br> 吳文忻稱為配合廣告主題，故有多個造型，表達注射Botox後可以隨即上班和隨即開P。<br> 對於不少女星靠Botox瘦面，吳文忻說：「係好多人都有打，無論你點減肥，塊面係方就方，做運動點會只係瘦塊面？唔好玩啦，啲人話唔同咗樣，係因為化妝技巧，成個鼻高晒點化妝技巧呀？圈中邊個整就唔好講，但我贊成佢哋唔認，認咗有壓力，世界上多個靚女，大家開心都冇所謂，最緊要係安全，唔好搵啲不知名九唔搭八嘅產品同醫生。」<br> 吳文忻續稱自己是產品代言人當然要認，她笑說：「我不嬲嗰句就嗰句，事實係咁，你又點講唔係？其實N年前啲人打羊胎素都唔認㗎啦，或者啲人係鍾意對娛樂圈嘅人估估吓啩？」<br> 採訪：葉雪　攝影：娛樂突發組</p></body></html>