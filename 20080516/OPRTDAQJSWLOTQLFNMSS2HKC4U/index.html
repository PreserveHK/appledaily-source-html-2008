<html><header><meta charset="utf-8"><title>專家對話：小心航運股前景</title></header><body><h1>專家對話：小心航運股前景</h1><p>噚日市況牛皮，最後收市升105點，嘉賓黃敏碩認為雖然近日有不同股份接力上升托起恒指，但始終大市上升動力未夠，恒指能否突破10天線與20天線局面，就要進一步引證。<br> <br> 黃：黃敏碩　楊：楊慧玲<br> <br> 楊：市況好似好悶，不過悶市之下有個別股份表現非常好，煤炭股方面有神華（1088）同中煤能源（1898）都升得唔錯，不過佢哋嘅A股都係跌，港股都好似唔係好跟內地股市走，究竟股民可以點做？<br> 黃：煤炭股嘅AH股走勢方向不一，神華雖然有利好消息，但對A股刺激唔大，反而神華Ｈ股有炒落後情況，引至AH股發展不一，其實最重要都係政策因素先可以推動佢哋股價全面上升。<br> 楊：市場好似係炒追落後，𠵱家仲有乜板塊值得追？<br> 黃：航運股板塊表現都係繼續向上，接力股份有中海集運（2866）同中外運航運（368），最大推動力係波羅的海指數上升，而之前佢哋股價比較落後，有投資者藉此推高股價。不過內地出口放緩，油價亦繼續上升，所以航運股未來都仲會有挑戰，故此揀股都係要小心啲。</p><p>中鐵炒重建概念</p><p>關公：想講吓隻中國中鐵（390），災後重建概念股熱炒，加上現水位都係幾吸引，我諗住7蚊入貨，上望8.5蚊。<br> 楊：基建股一直都係黃敏碩心水，點睇？<br> 黃：佢業績增長比預期低，市場重新評估佢嘅股價走勢，令佢股價下跌。不過佢有一定市場地位，所以時間可以消化壞消息。短期股價應該會喺7蚊至7.5蚊之間徘徊。如果要博落後反彈，等佢消化咗跌勢先入貨，注碼亦唔好太大。<br> <br> 大埔關公建議<br> 建議買入價：7.0元<br> 目標價：8.5元<br> 止蝕價：-<br> 時期：-</p><p>每日收市後4:30pm</p><p>歡迎click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股<br> <br> 下周一嘉賓</p></body></html>