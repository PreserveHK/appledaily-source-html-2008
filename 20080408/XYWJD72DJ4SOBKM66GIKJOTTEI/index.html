<html><header><meta charset="utf-8"><title>應采兒　愛紋身</title></header><body><h1>應采兒　愛紋身</h1><p>Rock'n'Roll狂野不羈、滿身紋身圖案的形象，不是新鮮事，皆因男裝早已經玩到熟爛，不過這種元素並不是只有在麻甩Band友身上件Tee搵到，主打搖滾風格的美牌Crash&amp;Burn，女人個性大晒，最新清一色有型春夏季女裝殺到香港，品牌忠實用家應采兒（丁丁）今次就親身演繹這個反叛性感型搖滾女！<br><br>記者：葉雪芯<br>攝影：黃子偉</p><p>鍾意佢夠Sexy</p><p>平日形象青春可愛的應采兒（丁丁），估佢唔到，原來十分鍾情這種野性反叛的Style，撐咗Crash&amp;Burn多年，由美國讀書時已經捧場：「我就係鍾意夠Sexy，不過呢種Sexy唔係袒胸露背，而係骨子裏的性感。因為佢啲圖案設計不是一般字款Tee或者Graphic咁簡單，有點野性的紋身圖案，而且洗水效果好有Rock'n'RollFeel，在美國讀書時已經買，返到香港早幾年無得賣，較難搵，要特登去美國買，𠵱家慢慢開始有店舖入貨，價錢又合理，唔使搵得咁辛苦。」平日出席公開場合丁丁也常一身Crash&amp;Burn示人，雖然只是Tee、背心、OnePiece裙，不過丁丁就話絕對出得大場面：「有些Cutting好Sexy好吸引人，例如DeepV、入膊、Top等，顏色好搶眼，粉紅底色襯金色Print圖案，平時出Show影相最啱！」咁百搭，唔怪得可以得到丁丁歡心。</p><p>港美女星殺手</p><p>搖滾狂野性感，Crash&amp;Burn在美國十分受歡迎，星級撐場的有壞女孩名媛代表ParisHilton，香港一樣有不少Fans，其中楊怡、Rosemary和應采兒等都係擁躉，出席場合都以一身Crash&amp;Burn作打扮。</p><p>大賣美式S身形</p><p>美牌Crash&amp;Burn，少玩Details，沒有多餘繁複綴飾，以CasualWear為主。不要以為Tee背心短裙好普通，Crash&amp;Burn卻玩得很有風格，以野性的搖滾音樂和Tattoos做靈感，圖案設計搶眼，帶點反叛個性。美牌一向主張舒服，Crash&amp;Burn亦不例外，以洗水效果著稱，質料柔軟而薄，今季還加入了毛巾質料，好有陽光沙灘Feel。Cutting方面比較貼身性感，擅長表現女性身形線條，好美國Style。</p><p>主攻圖案Top</p><p>Initial（24421995）</p><p>尖沙嘴金馬倫道48號地下B舖
</p></body></html>