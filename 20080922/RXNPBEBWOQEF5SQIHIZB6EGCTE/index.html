<html><header><meta charset="utf-8"><title>馮仁昭四圍超：原子鏸約會無精打采 - 馮仁昭</title></header><body><h1>馮仁昭四圍超：原子鏸約會無精打采 - 馮仁昭</h1><p>原子鏸（左）同鄧健泓甩拖後未有着落，佢前晚8點幾同一男一女朋友喺中環嘅Cru餐廳食晚飯，原子鏸同女性朋友最先抵達，另外嗰位男性朋友就遲咗15分鐘先至去到。個男仔一嚟就坐喺原子鏸隔籬，然後點完菜就同佢密密傾，但原子鏸睇落冇厘神氣咁，唔知係咪因為仲未有愛情滋潤嘅關係呢？</p></body></html>