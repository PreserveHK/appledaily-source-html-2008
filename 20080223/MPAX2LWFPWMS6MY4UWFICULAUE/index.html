<html><header><meta charset="utf-8"><title>隔牆有耳：校長撐硬希拉莉 - 李八方</title></header><body><h1>隔牆有耳：校長撐硬希拉莉 - 李八方</h1><p>美國總統大選初選轉入大直路，民主黨兩強競爭激烈，奧巴馬（BarackObama）勢如破竹力壓希拉莉（HillaryClinton），不過選舉未到最後一刻都未知結果，曾經做過希拉莉助手嘅浸會大學學術副校長陸大章，對舊老闆仍然好有信心，相信希拉莉仲有機會突圍。<br> 陸教授話俾八方知，希拉莉好落力拉票同籌款，透過電郵動員海外支持者，呼籲佢哋幫手拉票同捐錢，陸大章係佢fans當然撐到底，至於捐咗幾多錢佢話不便透露。陸大章話希拉莉形勢不妙，可能同形象工程做得唔好有關，因為好多傳媒形容到希拉莉好惡死，反觀奧巴馬就成日笑容滿面十足鄰家男孩，佢話其實希拉莉為人隨和冇乜架子，佢未見過希拉莉鬧人，而且會虛心聽取意見，希望美國選民唔好揀錯人啦。</p></body></html>