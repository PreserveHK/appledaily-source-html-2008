<html><header><meta charset="utf-8"><title>頑石點頭：勇愛華頓食尾糊 - 藍鑽石</title></header><body><h1>頑石點頭：勇愛華頓食尾糊 - 藍鑽石</h1><p>眨吓眼，藍鑽石囡囡就快歲半，佢越嚟越活躍，成日主動拖住我要周圍去，俾個女牽住走，勁攰又心甜。但唔係樣樣俾人牽住走都開心，好似愛隊AC喺歐聯俾阿仙奴牽住走，大鑊！<br> 前晚〈拉闊足球場〉，讀者Ringo質問我作為AC躉，當日因乜事要博「大」膽？查實我早估到AC想要個作客入球，所以博「大」。事實證明AC開波嗰段好進取，結果博唔到作客入球，優勢？我睇唔到囉。<br> 禮拜六、日咁多場波，信心度都唔及禮拜一場英超獨腳戲，撐硬受讓曼城平/半嘅愛華頓。<br> <br> 讓球：愛華頓（下）<br> <br> 心得：曼城邊會有兩咀？<br> <br> 近5場往績：輸贏贏贏輸<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>