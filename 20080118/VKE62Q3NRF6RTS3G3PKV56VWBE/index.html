<html><header><meta charset="utf-8"><title>嘆韋小寶易搵　楊過難覓<br>莫文蔚父：馮德倫未經我鑑定</title></header><body><h1>嘆韋小寶易搵　楊過難覓<br>莫文蔚父：馮德倫未經我鑑定</h1><p>莫文蔚（Karen）上月公開宣佈已於去年初與馮德倫分手，儘管Karen與馮德倫拍拖9年，但其父莫天賜昨日卻大爆跟馮德倫見面其實不超過5次，甚至指Karen與馮德倫拍拖其實還未得到他的首肯，莫uncle說：「經我法眼鑑定就未。」</p><p>莫文蔚上月宣佈跟馮德倫緣盡，據悉原因是二人的感情由濃轉淡、聚少離多，故在和平氣氛下分開。Karen父母莫天賜和何敏儀昨日在尖沙嘴跟傳媒見面，問到他們對愛女Karen與馮德倫分手一事的看法時，莫uncle竟無意中說漏嘴：「其實我見呢位小朋友（指馮德倫）唔超過5次。」莫auntie為免莫uncle越爆越多，即插嘴說：「其實唔緊要，大家唔啱嘅話，冇謂carryon。」</p><p>「世上冇楊過」</p><p>有傳馮德倫比較花弗，莫auntie急忙維護說：「唔好講呢啲，佢哋一樣係好朋友，好過你就我呢樣、我就你嗰樣，大家都冇錯，大家都係啱。」<br> 莫uncle對推背圖及中國預言素有研究，問他會否幫女兒預測未來愛情運時，莫uncle笑道：「隨緣啦，我個女兩、三歲嗰陣我同佢唱過首《嫁皇帝》嘅歌仔，但個女話：『我唔鍾意嫁皇帝，我要嫁爹哋。』佢知邊個真正愛護佢。其實佢啲拖友都未經我首肯，呢個世上冇小龍女、楊過，係書本上嘅嘢嚟啫。」&#13;</p><p>毋須催桃花</p><p>問到馮德倫與Karen拍拖以來是否獲得他首肯？莫uncle說：「經我法眼鑑定就未。我個女唔會情傷，點會情傷？」會否覺得現今社會多情的韋小寶多過專情的楊過？莫uncle認同說：「係呀。」問莫uncle會否教女兒在新一年買桃花催旺桃花運時，莫uncle沒好氣地說：「多餘，冇需要，唔通食髮菜就真係發財咩？」<br> 採訪、攝影：戴彩煥</p></body></html>