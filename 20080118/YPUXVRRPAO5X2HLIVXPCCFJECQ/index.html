<html><header><meta charset="utf-8"><title>鄧達智巧玩14K<br>蘭子、寇鴻萍出山</title></header><body><h1>鄧達智巧玩14K<br>蘭子、寇鴻萍出山</h1><p>本地時裝設計師鄧達智（William）前晚在灣仔會展舉行fashionshow，時裝騷以14個猛男身穿「K」字tee，在LMF歌曲《反骨仔》襯托下揭幕，而高潮位則情商了多位好友，如80年代名模余嘉文，以及寇鴻萍、陳道然（蘭子）等成熟女士行騷。<br> 蘭子和寇鴻萍行完騷後都表現十分興奮，蘭子笑說：「我哋大家行騷前都唔敢食嘢，自己成10年冇行。」寇鴻萍給自己80分，她說：「因為成20年冇行過騷，我仲要行行吓除衫，所以有啲緊張，之前我特登打電話去英國問個女點行。」</p><p>誠邀余嘉文</p><p>問William時裝騷的概念時，他說：「啲人以為係G.O.D.嘅14K，今次係14個『K』，唔係14K，其實好多年前自己都有黑社會系列，同G.O.D.比自己係碎料，而我搵番80年代名模余嘉文，因為我想帶出主題Biggirlsdon'tdie，我哋80至90年代模特兒係有錢有事業。」<br> 採訪：LawWaiMan<br> 攝影：RickyIp</p></body></html>