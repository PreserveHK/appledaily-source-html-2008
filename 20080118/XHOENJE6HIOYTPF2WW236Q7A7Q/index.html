<html><header><meta charset="utf-8"><title>少見多怪：警示火柴大大碌</title></header><body><h1>少見多怪：警示火柴大大碌</h1><p>若然你喺日本租過車嚟揸，又或者你部車係原裝日版，都有可能發現到於前座乘客位腳旁有支紅色筒裝物體，我第一次見都好鬼好奇，望真啲原來係「自動車用緊急保安炎筒」（AutomobileEmergencySafetyFlare）。根據日本法例規定，所有車都要有呢個筒，否則就係違法㗎喇！</p><p>日本規定必備</p><p>呢個緊急筒主要喺緊急事故嘅時候用作訊號，以避免其他車唔知發生事而引發嚴重交通事故，好似話喺高速公路無油急停、飛胎走轆、交通事故等就用得着。佢嘅原理亦好簡單，似足火柴咁打開之後會見到火藥，只要用力一擦就會燃燒，有效時間超過5分鐘，而且仲係防風防雨耐熱，仲勁過GOTEX呀！<br> 話時話，壞車不時有，好多時都見到因為煞掣不及撞車而變成三文治，其實除咗死火燈之外，香港又有咩可以明顯啲嘅方法提醒後方駕駛者呢？<br> <br> 記者：梁美甜</p></body></html>