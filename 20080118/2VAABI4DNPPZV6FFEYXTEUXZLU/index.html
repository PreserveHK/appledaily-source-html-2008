<html><header><meta charset="utf-8"><title>洪子晴搵第二春拒倒貼</title></header><body><h1>洪子晴搵第二春拒倒貼</h1><p>洪子晴、羅穎怡和董立茂等前晚到四季酒店，出席護膚品牌LaPrairie活動。洪子晴甫到場即就原名芷晴改為子晴一事，要求記者澄清，她說：「希望大家唔好亂寫，上次你哋話我想好似徐子淇咁，嫁個有錢老公，我同李兆基係朋友，驚人哋會誤會。」洪子晴自言現有幾個追求者，她說：「自己都考慮緊，其實搵老公唔講錢，錫我咪得，唔需要佢養我，不過都唔可以我養番佢。」記者笑她身家不俗，她說：「多謝上天，呢排都有投資吓房地產。」</p><p>忙內地酒店</p><p>羅穎怡則透露現常返內地工作，她說：「因為做咗湖南政協，爹哋又喺內地買咗兩間酒店投資，一間係無錫嘅Sheraton，另一間係昆明嘅Hyatt，所以𠵱家一個月都上去兩、三次，要幫佢哋成立operationteam。」<br> 採訪：LawWaiMan<br> 攝影：ChanChiLam</p></body></html>