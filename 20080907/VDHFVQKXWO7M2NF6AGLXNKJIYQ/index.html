<html><header><meta charset="utf-8"><title>嵐開騷出師不利</title></header><body><h1>嵐開騷出師不利</h1><p>尊尼偶像組合「嵐」嘅亞洲巡迴演唱會，前日喺東京國立競技場開鑼。5位成員喺七萬名歌迷前又唱又跳，不過當佢哋演唱《LuckyMan》時，成員二宮和也打空翻失手，搞到撞親個頭，另一成員相葉雅紀舉高腳跳舞時又不慎爆胎，認真瘀皮。下月11號佢哋會唱到台北，之後再到首爾同上海演出。</p></body></html>