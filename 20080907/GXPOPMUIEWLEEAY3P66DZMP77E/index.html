<html><header><meta charset="utf-8"><title>基金撥款<br>誤入歧途少女獲助返正軌</title></header><body><h1>基金撥款<br>誤入歧途少女獲助返正軌</h1><p>行差踏錯後要改過自新，除靠意志與毅力，旁人的鼓勵和支持也不可或缺。蘋果日報慈善基金撥款1.3萬元予香港青年協會，推行「女生大小事」朋輩支援計劃，協助曾犯輕微刑事罪行而接受警司警戒的少女，發掘一己潛能，重新融入社會。兩位參與計劃的少女均表示會努力追求理想，不負親朋期望。</p><p>做義工很有成功感</p><p>記者眼前兩名活潑小妮子一臉陽光，難以想像曾與罪行扯上關係。自小父母離異，由嫲嫲和姑姐照顧的Kristy（15歲），去年於店舖高買被發現，雖不用經法庭審訊，但要接受警司警戒，「嗰陣入差館好驚，見到嫲嫲姑姐不斷喊，我知自己做錯，唔想再傷佢哋嘅心。之後有機會參加呢個計劃，同其他犯過事嘅女仔分享對唔同事嘅睇法同感受，又試過做義工同小朋友玩遊戲，好有成功感。」<br> Kristy說，參加計劃讓她有機會認清人生目標，也改變了自己，「以前我唔識同人相處，對家人朋友態度都唔好，𠵱家我覺得最緊要係唔好令人唔開心；第日我想做一啲幫到人嘅工，好似社工、心理醫生，可以幫到人，大家都開心！」<br> 另一組員豆釘（13歲）說起為何要接受警司警誡一面靦腆，也深感後悔，「我係貪玩整親人，不過實在好唔應該。喺小組識到姑娘同其他朋友，大家傾心事，有問題攞出嚟傾，唔使屈喺心度。」豆釘的志願是當空中小姐，可到不同地方遊歷，擴闊眼界，她表示會學好中英文，為達成目標努力。「社福機構專戶」<br> 捐款編號：S0006<br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>