<html><header><meta charset="utf-8"><title>神迹部落：杜明尼治走啦 - 蘋果波神</title></header><body><h1>神迹部落：杜明尼治走啦 - 蘋果波神</h1><p>中10蚊列斯聯贏5:2（125倍），可惜冇寫出嚟益讀者<br><br>開倉版貼中愛爾蘭單W兼讓「和」，再串比利時「和」<br><br>巴甲估錯富明尼斯「大」，早知跟畢傑買保地花高好過</p><p>網誌日期：2008-09-07<br> 國際賽由夜打到早，一早起身除咗指定動作開電腦check足球戰果（早說過熱門唔穩，所以一啲唔意外），然後飲早茶兼去投票。近年投乜票也好，總是咁啱會投中輸嗰個，相信自己今年投嗰位正氣年輕人也不例外。<br> 年輕人肯堅守信念，總有出頭天；但當權者攬權不放，死不認錯，不懂急流勇退，實是罪過；只要看看一代歐洲勁旅法國，由白頭佬杜明尼治（圖）領軍下，每下愈況，實在令人搖頭嘆息。法國在歐國盃劣迹斑斑，工作做不好，還夠膽向年輕電視女主持人公開求婚，大玩法國人嘅浪漫；之後在強大反對聲音下，仍能保住帥位，進軍2010世盃，顯見他亦非省油的燈。<br> 不信奧地利在短短兩個多月，只換上老教練布克拿便可變身；就算處於新舊交替的法國，要贏這支歐洲三流兵應是綽綽有餘，但輸夠1:3實在肉酸；法國刻下困境，除了踢走杜帥外，別無他法。擁法躉、同事牽牛當然希望本周三他們迎戰塞爾維亞再有差池，可判杜帥死刑，我只擔心法國搵雲格救亡……<br> （逢周一至周五見報）<br>  http://hk.myblog.yahoo.com/appleballmen/ <br> <br> 蘋果波神個人資料<br> 英國足球狂熱，願能年年去朝拜。</p></body></html>