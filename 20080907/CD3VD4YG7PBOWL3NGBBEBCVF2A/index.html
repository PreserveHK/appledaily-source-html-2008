<html><header><meta charset="utf-8"><title>Race牛一收玫瑰最Sweet</title></header><body><h1>Race牛一收玫瑰最Sweet</h1><p>組合2R成員黃婉伶（Race）昨日26歲生日，昨日她和張豪龍的模特兒女友何紫綸（Ann），在青衣城示範環保時裝騷。<br> Race透露最難忘是21歲生日，她說：「當時我喺塞班島做嘢，姐姐安排全家人飛到嚟同我慶祝，真係好開心。」談到生日願望，Race希望儲錢買樓，她說：「我噚晚已經收到一箱禮物，入面係50朵玫瑰花，我知係邊個送嘅，好sweet，女仔收花梗係開心。」</p><p>講「老公」口窒窒</p><p>是否追求者所送？Race說：「唔係，我哋係朋友，佢話希望我永遠快樂。」早前傳出她神秘結婚，問她「老公」送了甚麼？Race即時口窒窒，並說：「好多朋友都有送禮物。」<br> 至於有線主播衛志豪也在場做訪問，日前他和李珊珊一起出席聚會，李珊珊更拖實他的手離開，衛志豪說：「唔係成日拖手，嗰度斜路，送佢去上車啫。」他更表明不可能跟珊珊拍拖，也沒有追求她。<br> 採訪、攝影：JessicaNgan</p></body></html>