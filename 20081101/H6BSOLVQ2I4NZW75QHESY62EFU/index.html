<html><header><meta charset="utf-8"><title>8和甜品1嚿水咋　平嘆五星級</title></header><body><h1>8和甜品1嚿水咋　平嘆五星級</h1><p>能做到五星酒店大廚，代表廚藝非同凡響，但很多卻寧願跌落凡間，放下星級大廚的名號，情願開小餐廳做老闆，一腳踢之餘又要承擔風險，卻依然甘之如飴。為的不是利，而是一個夢。而夢對於消費者，是以平民價$100就嘆齊8款星級日式甜品，仲想點？<br><br>記者：林佩婷<br>攝影：陳盛臣、伍慶泉<br>Model：Kathy</p><p>馬基良師傅<br> 入行30年<br> 前君悅酒店鹿悅總廚</p><p>Joseph<br> 入行15年<br> 食神銀獎；曾在麗晶、四季及洲際酒店任職&#13;</p><p>李慶雄師傅<br> 入行30年<br> 曾任半島酒店、英皇駿景酒店主廚</p><p>前鹿悅總廚　轉危為機</p><p>當年沙士，店舖唔執笠都偷笑，但當時君悅酒店鹿悅總廚馬基良師傅反其道開了間私房菜！「中學畢業就由日本小店做起，直至香格里拉、君悅等已做約30年。若人生有80歲，我的格言是『20年讀書，20年工作，20年創業，20年退休』。03年有出版社找我出書，但當時公司不批准，我覺得機會難逢，於是辭工出書。我認為有危才有機，當時流行私房菜，故租了租金較平的樓上舖，再聯絡報紙做宣傳，結果晚晚爆滿。最初做私房菜諗住可減少損耗，但後來客人反映想有更多選擇，故現在一半是私房菜，一半餐廳點菜。」
</p><p>甜品大滙演$100
</p><p>師傅自創這包羅6-8款的甜品集：龍珠果腐竹啫喱、苦瓜雪葩、白酒燴梨、芝麻豆腐等。有日式食材西式做法或西式材料日式煮法，筍！</p><p>蟹膏醬伴野菜$58
</p><p>這道菜最特別是將北海道毛蟹加入橄欖油煮成香濃醬汁，熱醬汁伴點冰凉野菜，據悉是陳任最愛。</p><p>雪場蟹濃湯$68
</p><p>將大煲蟹湯煮成濃汁，但又保留到麵豉味。食完刺身或壽司，飲一杯似espresso的濃湯，腸胃即時舒暢。</p><p>S.A.E<br> 地址：灣仔譚臣道13-15號萬利中心2樓<br> 電話：25272537</p><p>法式風情　圓30年的夢
</p><p>李慶雄（Jacky）年輕時經介紹進入半島酒店工作，主力做西餐、法國菜，一做14年，其後也有做過英皇駿景酒店等主廚，前後共30多年，但心願始終是開餐廳，有日跟老朋友葉生傾偈，誰知一拍即合，偶然在天后看到有間法國餐廳出讓，即時頂下來。「我們想做較高檔的法國菜，這裏租平又夠靜，出面又有車位，隔籬又正在建酒店，相信大有可為。」Jacky過去主力做法國菜，故餐廳法菜至為正宗，跟在半島的口味相差無幾。</p><p>香燒羊架寶雲酥$168
</p><p>選用法國羊鞍，肉質較新西蘭勝一籌。之後再用芥末醬及麵包糠焗層寶雲酥，嫩滑的羊鞍配上爽脆的酥皮，口感一流。</p><p>法國油鴨$168
</p><p>選用厚身肥美兼嫩滑的法國油鴨，先煎封鎖肉汁再焗，食落Juicy。</p><p>蟹肉梳乎厘$88
</p><p>除正宗法菜還有獨創Fusion菜：師傅將梳乎厘加蟹肉做成鹹點變開胃前菜。</p><p>Jacky'sKitchen<br> 地址：天后威菲路道23號<br> 電話：25668468</p><p>食神坐鎮　創意無限
</p><p>別看Joseph年紀輕輕，入行超過15年，曾在四季及洲際任職。後來看中大角嘴租金便宜萌開店念頭。餐廳主打簡便西餐，他更經常參加烹飪比賽，不求得獎但求啓發創意，更曾奪食神爭霸戰獎項，勁！</p><p>黑松露菌醬意式馬斯卡普芝士夾心比薩$94</p><p>看似三文治，其實是大廚研究的新式比薩，先將皮焗至半熟，加入矜貴黑松露菌醬及芝士再焗，外脆內軟。加上自製的提子果醋及有機香草沙律，難怪於上屆食神爭霸戰憑此菜得到銀獎。</p><p>健康鮮果乳酪比薩$80
</p><p>乳酪先加工令其不易融化，再加上蘋果、芒果、香蕉等做夾心，賣相佳又健康，不難成為OL至愛。</p><p>金船長羊肉漢堡$74
</p><p>近年香港人越來越鍾意食羊肉，故大廚試用羊肉做漢堡，加上自製的薄荷汁，去羶味之餘食落仲好有肉汁。</p><p>金船長<br> 地址：大角嘴大全街55號3A<br> 電話：23817369</p></body></html>