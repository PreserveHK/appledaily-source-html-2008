<html><header><meta charset="utf-8"><title>減價海嘯　CheChe冧到$30</title></header><body><h1>減價海嘯　CheChe冧到$30</h1><p>時裝界掀起一場減價大海嘯，大牌由萬萬聲嘅價碼減到四位數仍可能被人詬病食水太深，大家的行街模式惟有暫時變為WindowShopping。今次輪到二線牌CheCheNewYork開倉，最低一二折，百幾蚊甚至幾十蚊有交易，唔使再望住櫥窗公仔揀心頭好，豪買返歸都唔肉痛。<br><br>記者：葉雪芯<br>攝影：王文忠<br>Model：Ceci@MMHK<br>Makeup&amp;Hair：Xavier</p><p>桃紅色心形珠鏈<br> 原價$155<br> 二折$30<br> <br> 珍珠白色漆皮手袋<br> 原價$1,790<br> 二九折$520&#13;</p><p>手工矜貴OL最撐</p><p>今次加入減價潮的CheCheNewYork，一向走可愛教主SweetGirlie路線。雖然平時價位唔及大牌咁矜貴，大約二千蚊樓下，不過出名以全人手製的手繪圖案及細緻精巧的人手釘珠手袋和銀包最有叫座力，更加有一大班OL撐場，價錢企得幾硬淨，就連減價都少有。今次開齋第一次搞割喉減價，講到明要錢唔要貨，通通清倉，同金融海嘯有無關係就唔知。</p><p>頸鏈$30有交易</p><p>咪以為減價唔慌有好嘢執，CheCheNewYork的每個Item的生產時間動輒超過60小時；手袋的插畫皆是用人手畫，每個要畫18小時；珠片也是由人手釘上，釘一面要花38小時。大跌價買手工，點計我哋都有賺！而且仲唔係隔幾季再拎出來的陳年舊貨，而是剛過季的S/S08手袋、散紙包、T-shirt照樣減到兩折左右。平日過千元的手袋，現在百幾蚊就執到寶，當中必掃款式有CheCheIcon的手繪少女圖案、招牌可愛動物圖案。其中部份耳環，頸鏈首飾更加係$30有交易，絕對是趁低吸納、入番幾手的好機會！</p><p>紫藍色窩釘款漆皮手袋箱<br> 原價$1,480<br> 二八折$420</p><p>黑色閃石索帶小手袋<br> 原價$1,520<br> 二六折$390</p><p>銀色閃石手鈪<br> 原價$170<br> 一八折$30<br> <br> 粉紅色小貓圖案人手釘珠手袋<br> 原價$1,360<br> 三三折$450</p><p>藍色牛仔布手繪圖案手袋<br> 原價$990<br> 二五折$250</p><p>小物系列</p><p>CheCheFantasy（28822979/27308826）<br> 開倉時間：即日起至11月10日<br> 地址：尖沙嘴廣東道30號新港中心LG62店</p></body></html>