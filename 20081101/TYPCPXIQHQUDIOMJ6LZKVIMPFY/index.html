<html><header><meta charset="utf-8"><title>Beyonce姊妹赴日掘金</title></header><body><h1>Beyonce姊妹赴日掘金</h1><p>即將推出新碟嘅性感女歌手BeyonceKnowles，噚日佢同細妹Solange飛咗去日本宣傳。Beyonce中午先現身直播節目《笑吓無妨》，同扮佢扮到出晒名嘅肥妹諧星渡邊直美碰頭，Beyonce仲好鬼熱情咁攬實直美，之後佢同細妹Solange又去咗銀座為時裝店剪綵，到咗夜晚Beyonce又到音樂節目《MusicStation》獻唱。<br> </p></body></html>