<html><header><meta charset="utf-8"><title>蒙嘉慧未生諗定縮數</title></header><body><h1>蒙嘉慧未生諗定縮數</h1><p>蒙嘉慧昨日與張舒雅、陳倩揚和周美欣等人，出席在葵芳舉行的曲奇義賣活動，蒙嘉慧罕有地戴上cap帽示人，她說：「頂帽係一個朋友專登為佢囡囡一歲而造，我覺得幾靚同幾特別，所以咪特登戴出嚟。我已經ready好做契媽，不過我朋友好似冇乜反應，希望佢哋見到報道之後會有表示啦！」蒙嘉慧續說：「我早排仲見到方中信個女，真係好得意，好似嚿棉花咁可愛。雖然我好鍾意小朋友，但只係玩人哋嗰啲，就算將來有仔女，我都會同佢搵多啲契爺同契媽，等佢哋輪流幫我湊，我咪可以周圍去玩囉！」</p><p>張舒雅露膠紙</p><p>此外，張舒雅前晚身穿tubedress出席首映時被發現胸前露出膠紙，昨日在活動上被問到此事時，她坦言自己做好安全措施，她說：「嗰啲係條裙嘅膠邊，我出街之前已經檢查好，而且又會同高海寧互相提點，我一向都好小心，盡量都唔會太大動作。」<br> 採訪、攝影：何慧斯</p></body></html>