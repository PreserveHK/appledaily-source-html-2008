<html><header><meta charset="utf-8"><title>被揭萬八美容　繼續呻窮<br>江若琳辯稱借錢做Facial</title></header><body><h1>被揭萬八美容　繼續呻窮<br>江若琳辯稱借錢做Facial</h1><p>江若琳被指介入老闆林小明的婚姻，為表清白，江媽媽不惜自揭女兒戶口得58元，但日前有消息指呻窮的江若琳密密做過萬元美容療程。昨日江若琳繼續呻窮，表示做facial的錢由公司墊支，她要努力工作還錢。</p><p>江若琳昨日感冒，但依然繼續工作，到新城接受訪問，前日剛度過21歲生日的她最近是非多多，被指介入老闆林小明的婚姻，被指是第三者，形象插水。江媽媽為表女兒清白，自揭愛女銀利戶口僅得58元存款，但事後又被吳卓羲踢爆她在片場不時「萬歲」，前日再有消息指江若琳自稱窮，卻密密做價值萬八元的貴價美容療程。</p><p>指沒有林小明電話</p><p>面對種種不利新聞，江若琳昨日淡定地解釋學唱歌跳舞和美容等費用都由公司墊支，由於她和美容店老闆娘稔熟，故有半價優惠。對於很多人不相信她戶口只有58元存款，她說：「呢件事唔可以令所有人相信我，我𠵱家拎呢樣嘢出嚟，係唔光彩嘅事。我之前講得好清楚點解係咁，我點用錢、點用生活費等，嗰個係我自己戶口，我都要媽咪津貼我，總之公司畀好多機會我。做artist一定要捱，啲人覺得好易搵錢，但實情好多人係捱出來，我唔介意要捱。」<br> 談到日前21歲生日，江若琳表示只低調在家跟母親和公司同事度過，她坦言因為最近有太多負面新聞，故生日只想平淡度過，連江媽媽也花盡心思佈置屋企𠱁愛女開心，令江若琳感動得流淚。問其老闆林小明有否祝賀她？她說：「冇呀，亦冇sms，佢冇我電話，我又冇佢電話，平時大家唔會直接溝通，反而今年個個都折現畀利是我。生日願望係我20歲內唔開心嘅事快啲過去，新一年新開始，工作順利同家人平安。」<br> 採訪、攝影：駱華齡</p></body></html>