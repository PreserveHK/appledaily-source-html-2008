<html><header><meta charset="utf-8"><title>靴聲四起1-2-3</title></header><body><h1>靴聲四起1-2-3</h1><p>香港人最鍾意跟風，日本雜誌煲完FringeBoots，花園街已見到一大堆抄襲品，仲周街晒嗰下至犀利。講真Boots係每個秋冬嘅必入貨品，無錯今季Fringe確實大行其道，上至衣衫、中至手袋、下至鞋履都有佢份。除此之外，Lace-up鞋帶款和Slip-on款亦會繼續興，夠凍的話再買多兩對毛毛靴都仲得，試問有邊個女人怕買Boots呢？<br><br>記者：陳諾堯<br>攝影：楊錦文<br>Model：Kelly.M@Calcarrie's<br>Makeup&amp;Hair：PhoebeCheong<br>Wardore：globalrythmeessence、mystywoman、natuRALvintage</p><p>Trend1：BeyondTheFringe
</p><p>Fringe在1970的嬉皮年代大行其道，𠵱家搵番媽咪個Wardore都發現好多流蘇物品。大家最近一定留意到銅記旺記都有一大堆FringeBoots賣，只可惜大部份都係CopyCat，真正的FringeBoots始終非MinnetonkaMoccasins莫屬。無論鞋款、質料同手工都比CopyCats舒服同仔細百倍，就連好多識貨嘅荷李活女星名模都捧紅佢，香港就有𡃁界女神JaniceMan同Angelababy。有人覺得Minnetonka太Casual，咁不妨考慮款式特別啲嘅JimmyChoo，佢有Fringe得嚟又加埋一啲彩色圖書繩托底，望落無咁齋，當然價錢就貴十倍！</p><p>Trend2：Lace-it-Up
</p><p>講到縛鞋帶款Boots，今季最靚一定係AnnDemeulemeester嘅多窿款。呢個款出咗黑色同紫紅色，仲有唔同高度嘅筒配襯唔同嘅鞋踭，梗有一對啱妳心水。以前着Lace-up通常都係Dr.Martens，但係家陣出嘅款式層出不窮，唔使咁單調，好似今季Marsell咁，除了Lace-up之外，仲會喺對靴上面整色整水，例如兩層鞋頭和假襪頭等。
</p><p>Trend3：Slip-onEasyGo
</p><p>最多人着而又Carry到嘅，就梗係Slip-on簡單靴款，每個秋冬季都一定會勁出。今季我就睇中JilSander，着落腳形好修，顏色又特別，有平而不凡嘅效果。
</p><p>More：羊毛UGG繼續紅
</p><p>冬天嘅毛毛Boots永不言Out！UGG趁着東洋風吹，在港越來越熱。今季唔使着淨色咁寡，多咗Metallic款、迷彩同豹紋圖案選擇，一款多色，買多對替換兼襯衫一流。</p><p>查詢</p><p>（a）AnnDemeulemeester（25268250）<br> （b）i.t（25040025）<br> （c）JimmyChoo（25256068）<br> （d）Joyce（28101120）<br> （e）Outlet（23323132）</p></body></html>