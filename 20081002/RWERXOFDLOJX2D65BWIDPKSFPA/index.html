<html><header><meta charset="utf-8"><title>工藤靜香小心載女兒</title></header><body><h1>工藤靜香小心載女兒</h1><p>「木村嫂」工藤靜香噚日現身東京六本木，宣傳一間以賽車做主題嘅咖啡店，近日每逢周末都會約老公木村拓哉滑浪嘅靜香，晒得一身古銅肌膚亮相。有女萬事足嘅靜香話，平日揸車都係為咗接載愛女光希同心美出入，所以每次揸車都份外小心留神，仲自認係安全駕駛者㖭。</p></body></html>