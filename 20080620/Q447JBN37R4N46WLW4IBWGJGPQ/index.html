<html><header><meta charset="utf-8"><title>大領袖</title></header><body><h1>大領袖</h1><p>一件衫基本不外乎兩幅布縫埋開四個窿：兩個袖口+上頭下身，就是這四個窿令時裝設計師玩極唔厭。近兩季，loosefit當道，連帶袖口也越來越闊，各大設計師都在袖位落手，蝙蝠袖、蝴蝶袖、甚至是剪開兩個開口位就當係袖，各種怪袖出籠，配合闊大領口，好讓女生們在炎夏不必為腰腩多一吋半吋肉而地獄瘦身，也一樣時尚。<br><br>記者：葉雪芯<br>攝影：林栢鈞<br>model：ClaireS@ModelManagement<br>make-up&amp;hair：Sammy</p><p>Galliano黑色玫瑰花灰色無袖衫，完全是怪袖代表，前後幅的布單靠肩位的小帶連繫住，夾位的袖呈蝴蝶翼一樣。$3,530（l）</p><p>無袖之衫</p><p>怪cut在近幾季大行其道，不少時裝品牌為了突破風格，設計師在衫上面落剪刀就越來越天馬行空，已經無人規定一定要有袖才算是一件衫。炎炎夏日，既要fashion又想清凉，大可以選擇背心或吊帶top，不過總有些女士（例如我）天生守身如玉不愛太露，這類的大領大袖就最合心水。</p><p>Elizabeth&amp;James灰黑色無袖連身裙，左右兩邊布交叉重叠，闊身剪裁，配合色丁布料，感覺高貴。$3,700（l）</p><p>Kor@Kor紫色柯德莉夏萍圖案蝙蝠袖上衣，短身cutting配大蝙蝠袖，可盡show肩位線條，又可露纖腰。$780（l）</p><p>EmilioPucci黑白幾何圖案闊袖上衣，由前後幅兩塊布組成，全件衫只靠一條布帶綁緊，形成闊袖效果。$9,590（l）<br> ManilaGrace灰色闊褲$1,680（z）</p><p>Tata-Naka迷彩綠色無袖連身裙，無袖設計嫌平凡，可能唔係咁合俄國孖妹設計師口味，加兩塊花形details設計，看上去較lady。$7,000（b）</p><p>露臂之道</p><p>loosefit闊領大袖，特色是露出鎖骨和玉臂。露鎖骨無難度，不過，手臂粗幼人有不同，如果嫌自己手臂不夠纖幼，揀蝙蝠袖有修飾效果；deepV款式，看上去也較纖長。夏季衣着，用料則以色丁、絲質和超薄棉質為主，視覺上飄逸些，着上身感覺也透心凉些。</p><p>b.Bauhaus（28916811）<br> 銅鑼灣耀華街2號地下<br> <br> z.zap（25771368）<br> 銅鑼灣百德新街名店坊42-48C舖<br> <br> l.LaneCrawford（21183388）<br> 中環IFC商場Podium3</p></body></html>