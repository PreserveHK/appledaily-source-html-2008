<html><header><meta charset="utf-8"><title>1總潮流：<br>日本直擊限定b.</title></header><body><h1>1總潮流：<br>日本直擊限定b.</h1><p>曾經有攝影師哥哥同我講過，其實agn囗sb.得香港紅，於歐洲唔算勁，所搞的PreviewFashionShow都在工廠小區，無乜派頭。我強烈糾正，agn囗sb.從來不愛搶風頭，大灑金錢裝聲勢的動作亦欠奉，堅持的卻是喜與世界各地Artist合作，文化藝術才是包裝王牌。我明白大部份香港人已當agn囗sb.係名牌，事實上，品牌於香港大紅亦係由袋而生。日本一手包辦VOYAGE手袋系列，袋款設計的確更貼亞洲人口味，加埋日本人的最愛把戲「限定版」，氣勢要比歐洲強絕不出奇。日本直擊08F/W新袋，限定項目繼續矚目。<br><br>記者：許維雅<br>攝影：梁細權<br>Model：Katherine</p><p>sportb.黑色字樣圖案Tunic（售價待定）8月中上架<br> sportb.藍色夾棉背心外套（售價待定）11月中上架<br> sportb.黑白色TrunkCap$390<br> agn囗sb.灰帆布藍間帶手挽大袋$1,480<br> （香港、表參道、新宿伊勢丹、小田急店限定，8月起上架）</p><p>搶先預覽08F/WVOYAGE</p><p>今季08新袋系列，繼續大玩限定版，香港唯一分得一杯羮的係灰色帆布手挽大袋，其次都係袋款最齊的日本表參道專門店最多。新一季除了舊有大賣的波點、星星圖案，更大玩不同物料，今季的PVC料繼續發揚光大、聖誕必搶的針織粗冷、絨布及幻彩皮面等等。今季亦邀請多位GuestDesigner參與，其中法籍設計師ChristopheLebourg的灰色大絨布袋已成我囊中物的第一目標。至於款式方面，實用性極強的TravelBag、OL至愛的中Size手袋、少女最啱用的ToteBag、PartyBag等等，通通有齊。<br> （所有08F/W新貨，8月起陸續發售。）</p><p>1.灰色厚身絨布料配帆布帶的低調設計，由法國設計師ChristopheLebourg構思，同系還有兩款Size較細的手袋款式。$2,780</p><p>2.日本agn囗sb.大力推薦這系列側孭手袋，揚言將成日本9月力谷之星，各日本雜誌都必會全力報道。沉實OL袋款不算標青，但傳媒的渲染力永遠係潮流大熱的關鍵。$1,980</p><p>3.多款Size細細的PartyBag，粉色為主，當中Shining質料PVC的小手袋，感覺較Trendy。$1,280-$1,380</p><p>4.加入多種不同用料亦係今季的特色，其中一系列就係粗冷織成的袋面，加埋毛波波吊飾，必定成為冬天搶手貨。$1,280（前）$1,480（後）</p><p>5.黑色波點絕對係品牌其中最受歡迎圖案之一，以往幾季大賣，今季繼續。$1,780（前，香港發售紫色）$1,980（後，日本發售）</p><p>6.墨綠色亮面PVC小手挽袋$790（日本發售）</p><p>7.PVC亮面化妝袋仔，紫色於香港有售，灰色及黑色只限日本發售。$490-$790</p><p>8.刻意設計兩款長銀包配搭為情侶裝，女的係星星圖案，男的係品牌經典的蜥蜴Logo。各$1,680</p><p>9.Agnes親自設計的唯一女裝袋款，沒有任何花巧點綴，它的平實可能就係品牌長青的賣點。各$1,580（香港只有黑色發售）</p><p>賣飛佛b.</p><p>找來幾位日本少女揀選最愛b.袋，大部份以鮮艷顏色作首選，似乎搶眼撞色正是㗎妹們夏日必襯法則。</p><p>藏野梓（副店長）</p><p>「粉紅花花圖案手挽布袋。NathalieGilles設計的大花圓形圖案好吸引，鮮粉紅於夏日襯衫夠晒Sharp。」$1,480</p><p>Kawakami（Showroom接待員）</p><p>「灰布民族圖案手挽袋。我喜歡低調的袋款，今季大熱的民族圖案設計唔會太誇張，點綴得剛剛好。」$1,480（8月起上架）</p><p>中丸（店長）</p><p>「粉紅色側孭PVC袋。合成PVC皮料係今季大熱用料，令鮮艷的粉紅色效果更佳。」$1,980（日本限定）</p><p>子吉那奈（店員）</p><p>「藍色拼星星圖案小手挽。個Size好啱用，加埋今年最Hit的星星圖案配襯夠可愛，藍色係表參道店限定。」$890（日本限定）</p><p>中山美音（店員）</p><p>「紫色閃字Logo大手挽袋。夠輕身，即使放好多雜物都唔怕重，加埋有閃粉效果的圖案設計，好靚好Charming。」$1,180</p><p>Maiko（Showroom接待員）</p><p>「螢光粉紅同綠色手挽袋。呢兩個顏色好Sharp，比起舊年同款的粉紅同粉綠仲搶眼，感覺好Trendy。」各$990（日本限定）<br> <br> 螢光粉紅屬新宿伊勢丹限定<br> 螢光綠屬新宿小田急百貨限定</p><p>同場加映：Shoko「FEELTHEWARMHEART」展覽</p><p>經常與不同Artist合作的agn囗sb.，今次找來年紀輕輕，曾奪多個獎賞的日本畫家Shoko合作，以心為主題宣揚愛的訊息。可愛鬼馬的畫風係Shoko吸引之處，她為agn囗sb.設計的兩款GraphicTee都表達出她大膽的創意。於日本南青山店，更有她的作品展覽，備受各大日本傳媒報道。</p><p>查詢：agn囗sb.（28050678）<br> 中環ifc商場1098&amp;2088-89號舖</p></body></html>