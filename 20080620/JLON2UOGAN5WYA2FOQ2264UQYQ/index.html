<html><header><meta charset="utf-8"><title>AudiA41.8TFSIMultitronic　鬥大</title></header><body><h1>AudiA41.8TFSIMultitronic　鬥大</h1><p>AudiA4繼3.2FSIquattro版之後，今個月終於見到A4系列大熱嘅1.8車型。自問對Audiquattro嘅操控趨之若鶩，A41.8雖然無quattro，但性能依然強悍。新車外形經修飾後一副蓄勢待發嘅樣子，加埋十幾粒LED頭燈，一對電眼成副戰鬥格！原來要做霸道戰車，呢排仲興大！新嘅A41.8無論車身、內櫳，甚至尾箱嘅面積都有增加。鬥車較量？鬥大先啦！<br><br>記者：梁美甜<br>攝影：陳盛臣<br>模特兒：Tiffany（TheGroup）</p><p>執迷閃爍電眼</p><p>全新A4無論走到邊都非常搶眼煞食，事關源自R8車款嘅日照行車燈，以14粒LED組成，無論慢車、快車、定係停車，都必然成為視線焦點。新車採用HID氣體放電式頭燈，HID燈下方則有LED一列排開，勾畫出閃耀獨特電眼。車廠仲醒目地以類似「C」字作鍍飾，適當而巧妙咁裝飾指示燈，令視覺效果非常強烈。我承認新車對我吸引力之強，或多或少受個人偏好影響。素對高科技好操控嘅Audi有一定好感，加上執迷於閃亮光彩事物，所以對呢對電眼可謂一見鍾情！</p><p>偏好尖端科技</p><p>頭燈設計固然矚目，其實全新A41.8嘅車廂陳設及操控系統亦有大幅改動。熟悉上一代A4嘅車迷，第一眼見新車，就知道新一代個Size較大，除車身高度維持不變，車長及車寬分別增加117mm及54mm，令車型一如時下跑車般有強烈橫向觀感。加上修飾過嘅前後頭燈同仿S5泵把設計，令A4擺脫斯文書生味道，加入一股強烈運動跑勁。車身尺寸增加亦令內櫳空間提升唔少，令A4較對手寶馬3系及C-Class都寬敞。<br> 一如3.2quattro車款，1.8車款亦融入類似A6車廂陳設，中控台偏近駕駛席，配合軚環上新增嘅快撥按鍵，令操控更容易及方便。最精采莫過於安裝有類似寶馬嘅MMI視訊系統。AudiMMI多媒體系統整合GPS、音響、空調恒溫、藍芽通訊、車身設定等多個功能，加埋個7吋彩芒，簡單地掌控全車功能同系統，而AudiMMI多功能媒體系統更係全車系嘅標準裝備㖭，傳承Audi高科技好操控嘅一貫風格！</p><p>規格</p><p>引擎：1,798c.c.直四TFSI<br> 馬力：160bhp/4,500-6,200rpm<br> 扭力：250Nm/1,500-4,500rpm<br> 傳動：8前速Multitronic無段變速自動波，四輪驅動<br> 尺碼：4,703×1,826×1,427mm<br> 軸距：2,808mm<br> 查詢：合廸汽車（25281862）</p></body></html>