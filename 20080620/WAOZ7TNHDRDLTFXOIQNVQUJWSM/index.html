<html><header><meta charset="utf-8"><title>2be型人：<br>古着帶起獨一無二改裝潮</title></header><body><h1>2be型人：<br>古着帶起獨一無二改裝潮</h1><p>每次去日本，定必跑去二手古着連鎖店掃貨，每次買親一大袋。買唔停手，並非因我是甚麼古着狂迷，只歸咎於多款獨一無二的變革二手衫，將古着衫褲加入緊貼潮流的設計，比起倒模款式的少女品牌，感覺更抵買化算。邊個話香港古着潮早已退熱？二手店美華氏就大玩改衫小把戲，將多款二手服裝改裝成夏日少女至愛，大家不妨摷件舊衫出嚟偷師變出另類新鮮感。<br><br>記者：許維雅<br>攝影：陳陶鈞<br>Model：Snowy</p><p>粉紅Ruffle吊帶連身迷你裙$499<br> 草帽$180<br> 啡色粗手鈪$38<br> 粉綠色大圈耳環$38</p><p>PoloShirt改裝Fancy背心裙</p><p>夏日炎炎，少女怕熱又好，愛Show身材又好，PoloShirt的確可免則免。用二手PoloShirt改為Fancy味道的Ruffle背心裙，絕對合晒少女口味。胸口位置車上皺褶橡筋設計，更可以凸顯少女玲瓏浮凸身形，感覺青春可愛。<br> <br> 二手粉紅色PoloShirt$299<br> 二手直腳牛仔褲$399<br> 粉藍色LorryCap$168<br> 牛仔布手袋$90</p><p>改裝步驟：（需時約1小時）</p><p>1.先裁好紙樣，改窄衫身、剪去袖及上幅，留布碎作Ruffle吊帶及點綴。</p><p>2.將兩側衫身縫合。</p><p>3.剪4條12吋長的布條作肩帶，及兩條約8吋長布條作胸前點綴。兩條布條叠埋以橡筋線作底線，車出皺褶Ruffle效果。</p><p>4.用同一方法在衫身頂部打圈車皺褶橡筋紋，每隔5吋車一行，共車10行左右。</p><p>5.最後車上肩帶及Ruffle帶於胸前位。<br> <br> 技巧及貼士：剪裁時，上圍記緊要較闊，約40吋留位作皺褶效果。上圍打圈車皺褶橡筋紋係最困難的地方，行與行之間一定要對稱及平均。</p><p>PoloShirt改裝版</p><p>恤衫改裝連身裙</p><p>只要將二手Oversize恤衫加啲減啲就可變做一件連身恤衫裙。加條腰帶配襯貼腳褲，即帶出獨一無二CasualSmartLook。<br> <br> 二手綠色格仔恤衫$299<br> Wrangler鮮粉紅色牛仔帽$380<br> 二手直腳牛仔褲$399</p><p>綠色恤衫連身裙$499<br> 深啡色皮帶$190<br> 白色手帶$50<br> 棗紅色綁帶短Boots$280</p><p>改裝步驟：（需時約45分鐘）</p><p>1.剪紙樣收窄衫身及改短手袖。領位可改配其他顏色或改企領。<br> <br> 2.將衫身縫合及雜骨包邊後將袖位收窄。<br> <br> 3.車上白色小企領。<br> <br> 4.最後剪出小布條作腰間圈作穿皮帶之用。</p><p>鬆身Tee改裝掛頸背心</p><p>吊帶背心之中，掛頸款式一向最討好，最有夏日感覺之餘，亦令少女肩位睇來更靚更好睇。另外，二手PrintTee圖案不一，令改版小背心更加獨一無二。<br> <br> 綠色掛頸背心$198<br> 二手白色牛仔熱褲$99<br> 彩色長頸鏈$90<br> 啡色手鈪$38</p><p>改裝步驟：（需時約45分鐘）</p><p>1.	剪紙樣收窄衫身、裁去袖及上幅。<br> <br> 2.	將兩側衫身縫合，衫腳位置留個小開衩位。<br> <br> 3.	背部頂位穿入一條橡筋令布邊收緊貼背。<br> <br> 4.	換上橡筋底線，於心口位置布邊對落半吋，車上一行橡筋線增加彈力。<br> <br> 5.	用布碎車成兩條布帶，作掛頸吊帶之用。</p><p>改衫你話事：</p><p>除了以上幾款舊衫改裝推介外，店內仲有其他改衫款，如蝴蝶結吊帶背心、有型易配襯的TunicTop等等。若然大家有任何心水設計，都可以揀啱古着，要求改裝，價錢將會按複雜程度收費。</p><p>粉藍色橫間蝴蝶結吊帶背心$499<br> 藍白色珠珠頸鏈$38<br> 二手牛仔熱褲$99&#13;</p><p>查詢：美華氏（28026886）<br> 天后屈臣道15號維多利中心63號地舖</p></body></html>