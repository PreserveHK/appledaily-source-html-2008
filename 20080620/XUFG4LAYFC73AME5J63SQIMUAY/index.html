<html><header><meta charset="utf-8"><title>數碼達人(2)：唔玩iPhone!　$1,5003G機賣通街</title></header><body><h1>數碼達人(2)：唔玩iPhone!　$1,5003G機賣通街</h1><p>iPhone3G看似吸引，但要一機在手絕不容易，貴Plan長約在所難免，是否物有所值就真係要考慮清楚。其實，iPhone3G對大多數人來講，最大改進始終係由2G升級成3G，而巿面3G名廠機其實有好多選擇，最平$1,380就有交易，最重要係不用被縛死十幾廿個月！<br><br>記者：許福合<br>攝影：楊錦文<br>Model：Fion</p><p>SEK660i玩盡3.5G高速<br></p><p>K660i可以使用內置《NetFront》高速上網，也支援即時將拍得相片及短片傳送至Blog與朋友分享，同時亦可當作3.5G數據機，與電腦連接後上網就更方便。相機方面提供有200萬像素，並可利用PhotoFix調校相片，令相片更靚！</p><p>規格：GSM四頻WCDMA、104×47×14.7mm/95g、2吋屏幕、200萬像素相機<br> <br> 售價：$1,480（水）&#13;</p><p>SEK810i九連拍
</p><p>K810i具備GSM三頻與3G雙模網路，並配備藍芽2.0。作為Cyber-shot系列之一，內外都一副相機Look，機背可以見到320萬像素鏡頭及閃燈，並附有推蓋保護，有自動對焦及防震動功能，可連拍九張相片，再從中選一張儲存；再加上PhotoFix相片處理，拍攝功能強勁。</p><p>規格：GSM三頻WCDMA、106×48×17mm/115g、2吋屏幕、320萬像素相機<br> <br> 售價：$1,680（水）</p><p>SEK770i自拍啱晒
</p><p>K770i機身只有14.5mm，Cyber-shot系列中仍算相當薄身。備有GSM三頻與3G雙模網路，同時亦提供A2DP藍芽立體聲及飛航模式。鏡頭屬於320萬像素，設有自動對焦，鏡頭旁邊還設有自拍鏡及LED補光燈，保護蓋使用滑蓋設計，可一按即拍。</p><p>規格：GSM三頻WCDMA、105×47×14.5mm/95g、1.9吋屏幕、320萬像素相機<br> <br> 售價：$1,480（水）</p><p>Nokia6120閃燈相機
</p><p>6120從功能睇就知係以實用為主，採用SymbianS60系統，無論安裝軟件到設定上網都簡單方便。6120除3G外，亦具備HSDPA3.6Mbps、EDGE等制式，上網方面選擇比較多。相機鏡頭為200萬像素，有4倍數碼變焦及閃燈，但未有自動對焦；還好2吋QVGA1670萬色屏幕質素高，補番數。</p><p>規格：GSM四頻WCDMA、105×46×15mm/89g、2吋屏幕、200萬像素相機<br> <br> 售價：$1,480（水）</p><p>Nokia3120音樂薄機
</p><p>3120功能唔算特別標青，不過機身只有13.4mm，重85g，所以亦受用家歡迎。除了3G外，還支援EDGE及藍芽2.0；而2吋QVGATFT屏幕，無論係上網或睇片，效果亦算不俗。機身還可找到2.5mm耳筒插頭，能播放MP3、MP4、AAC、eAAC+與WMA等多種媒體格式。相機質素200萬像素，備有LED閃燈。</p><p>規格：GSM四頻WCDMA、111.3×45.4×13.4mm/85g、2吋屏幕、200萬像素相機<br> <br> 售價：$1,580（行）</p><p>SAMSUNGF338鏡面外形
</p><p>F338機身夠薄，再加上鏡面設計，配合觸控按鍵及200萬像素相機，外形相當突出。功能方面，支援3G及HSDPA，提供每秒3.6Mb的數據下載速度，並提供A2DP藍芽2.0，享受立體聲音樂。F338播放功能完整，支援MP3/MP4/AAC/WMA等格式，亦可作背景播放。</p><p>規格：GSM三頻WCDMA、103×48×13.5mm/91g、2.1吋屏幕、200萬像素相機<br> <br> 售價：$1,380（水）</p><p>iPhone3G啱唔啱你？<br>適合：潮人、玩家、商用人士</p><p>1.iPhone3G對潮人來講，3G、GPS、強勁功能乜都假，最重要係潮，貫徹「蘋果出品就係精品」，無得傍身就無Face！<br> <br> 2.愛玩手機人士，iPhone3G必然要「過手」！完整瀏覽器、齊全的多媒體功能，最重要係iPhone發展至今已有大量遊戲軟件，當然係手機玩家至愛。<br> <br> 3.iPhone3G對商用型用家亦好方便，隨時收發電郵訊息，再加埋最新MobileMe、PushMail，分分鐘可以取代埋你用開嗰部Blackberry！</p><p>不適合：死硬派、電腦盲
</p><p>1.「我喺街唔會上網。」「我只用手機來講電話。」講電話仍然係好多人的手機主要用途，除咗部份人會下載3G多媒體資訊外，iPhone3G隨時會出賣自己身處場所，可能帶來極大不便。<br> <br> 2.iPhone3G其實已可睇成半部電腦，雖然操作難度不大，但要經常安裝軟件、全盤設定，對於電腦盲來講反而係個大挑戰，隨時玩死你！</p><p>iPhone2G升至$5,880
</p><p>iPhone3G出機在即，但舊版iPhone價錢仍然企硬！一個月前8GB/16GB仍低迷於$3,980/$4,980，最近不跌反升至$4,880/$5,880！主因係膠膠哋嘅3G版接受程度未知，2G金屬版又已停產，存貨少加上有人趕搭尾班車，交接期價錢仍企硬。<br> 至於舊iPhone二手價就剛剛相反，自官方公佈後人人以為千零蚊玩3G，出現恐慌性拋售，放機量比平日多足三成，回收價最低試過$2,000-$2,400，最膚淺係有人以為賺番五嚿！最新情況係大家終於明白機價無可能咁平，二手放機減少令最新回收價反彈至$2,700-$3,200，相信係暫時嘅高位。</p><p>查詢：T-One（29888008/26911188）</p></body></html>