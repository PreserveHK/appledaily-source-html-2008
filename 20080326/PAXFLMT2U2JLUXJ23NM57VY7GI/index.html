<html><header><meta charset="utf-8"><title>Blogpaper：<br>Office舒服過屋企</title></header><body><h1>Blogpaper：<br>Office舒服過屋企</h1><p>在電腦螢幕前想了一陣，終於同老婆講︰「好大壓力。」她把靚湯送到放埋我嘴邊，我知道成功了。想老婆有得Keep住買LV，我放工回家還得對住電腦狂做五小時，腰痠背痛連個pat都有壓力，「想買張好凳安撫自己。」買貴凳女人不會明。我解釋話香港人工作時間超長，一日要對住電腦十幾粒鐘，應該對自己好啲。好多公司都識用呢招，等員工喺Office仲舒服過喺屋企。<br><br>攝影︰王文忠<br>Model︰Yu@PureModels<br><br>http://appleblogpaper.blogspot.com</p><p>aboutme:施蒙尼</p><p>香港出生清遠人。在嬰兒口腔期回過鄉下外，對於清遠雞的認識近乎零。長大周遊列國，唯獨不願還須願的情況下踏足神州大地。對祖國無奈又惋惜，試過在上海用一小時才買到一個國產讀卡器。感覺，想舉起一隻中指。</p><p>Lamex4月中的Reflex</p><p>我不是買張BallChair回家為型，等朋友做家訪時有驚喜那類人，我需要在家中工作，所以想搬張靚靚OfficeChair回家。公司坐不夠嗎？OfficeChair講的是人體工學設計，鬼叫我返到屋企仲要對住電腦，身邊好友個個以健康為由買禮物𠱁自己開心。<br> 收到風Lamex4月中有新凳，我一早已上ShowRoom瞄過，那張給TopExecutive的Reflex賣九千幾，正合口味。一樣玩網背，但有歐洲凳的特質──頭枕。SalesDirector阿Sam解釋︰「Reflex是和一間瑞士廠Gursberger合作的新品。」看網背有魚骨支架，和Aeron不同類。有人說這是對背部的支持，時間長也不太累。但也人說，坐在Aeron的網面有被包圍的感覺，特別舒服。MyGod！難道要給我試足24小時才作決定？</p><p>Allsteel19玩衡溫</p><p>「Aeron當然好，我覺得它可放入Museum。」HermanMiller的設計確實影響深遠。「像與一些Designer開會，如果你冇網背凳，他們會覺得你間公司唔夠型。」但型與否，非我考慮，作為消費者，當然想貪心多看幾張，最好連瘦佬肥佬也可坐。<br> Lamex有售美國Allsteel的FreeSize、FullFunction凳，當中有張萬四蚊的#19，原來是指凳由18條組件組成，不用膠水接合，加埋人上去就是第19件組件。它也是網面，而且貼背那面與椅背的密度不同，有衡溫作用。而坐墊相反，怕你熱，加入一種特製Gel散熱。也有一張叫Sum，像Nike般墊內有Air。也像#19，無論你挨後幾多，凳會自動調節保持眼睛和電腦在EyeLevel水平。講型我冇興趣，但講實用我最欣賞。</p><p>經典Aeron長期好賣</p><p>講到Aeron，問Aluminium的David近來咩價位。「長期都有人買，有HomeOffice一族一次過買四至五張。基本上這類人好專，大多花長時間對電腦，做定Research先來。」01年前喺美國做IT、財經人實坐它，到科網爆破，大堆二手湧現，平過一陣子。後來Eason、吳彥祖都買它，Aeron名聞遐邇，又再熱起來。「的確同媒體有關，外國劇集經常見到它。」毒我的朋友也是看西劇的，David：「《無間道》時夠多人買Contessa喇！」<br> 「雖然Contessa有頭枕，但我鍾意Aeron多啲，真係工作時你有幾何會向後挨？」Aeron實幹，例如網面不是尼龍，還加了馬毛，「一般網大了就是大了，但加了馬毛後捽幾捽會回復原狀。」很少凳會像它保養12年（個網5年），實在是信心保證。David還示範向左後扭身取物的動作，凳背會跟人身向左下斜傾，市面上Office凳多，但他說這動作只有Aeron做到，「That'sWhy它紅到今日。」</p><p>最新回應</p><p>Yu︰雖然女士愛被抱，但試過Reflex網後有支架支撐，感覺有承托力更緊要。</p><p>Sam︰香港人回家仍對住電腦工作，不是藉口，這也是令人想買OfficeChair回家的原因。</p><p>相關超連結</p><p> http://www.hermanmiller.com/ <br> <br> HermanMiller的網頁，除了Aeron，MirraChair我也覺得超級吸引。</p><p>售賣點︰</p><p>a)LamexShowRoom（28286888）<br> 地址︰北角英皇道510號港運大廈15樓<br> <br> b)Aluminium（25774066）<br> 地址︰灣仔皇后大道東58至64號帝后大廈地下及地庫</p></body></html>