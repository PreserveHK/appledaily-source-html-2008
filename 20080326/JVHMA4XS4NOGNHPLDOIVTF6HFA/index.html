<html><header><meta charset="utf-8"><title>BlogBlog趣：碧咸，你是值得的！ - 蘋果波神</title></header><body><h1>BlogBlog趣：碧咸，你是值得的！ - 蘋果波神</h1><p>無馬跑，今日足球世界<br> 英甲熱W頻失手，波友焗賭幾無謂<br> 馬斯真蘭奴仍不知錯<br> 高雲地利來季要棄8將，高文護級出奇招<br> 英法大戰褪色都好睇</p><p>最新動態</p><p>國際賽從來都唔係我杯茶，小弟所講係現今呢類太公波戰意難測，若為今夏歐國盃做定功課，不失為一次難得嘅機會，所謂力不到不為財，亂買一通都贏叫運氣；但要講亞洲波有乜好賭，恕我見識淺薄。本報波經專欄名家黃國英，心水清睇死連香港都贏唔到嘅土庫曼會喺今日輸畀約旦，大家不妨參考吓。<br> 英格蘭歐國盃出局，個人感覺不大，主因英超一季播足三百幾場，睇少兩、三個月畀球迷同「雙特」謝拉特、林柏特回吓氣仲好；不過今晚場法英戰仍然值得捧場，始終碧咸回歸英軍，究竟俾美職折騰半年後，佢嘅水準會否大跌watt？<br> 對碧咸徹底改觀源於上季目睹他由被當時皇馬領隊卡比路棄用，還默默操練；至有機會出場憑強橫鬥心，負傷搏盡激起全隊士氣，終憑對賽較佳壓倒巴塞封王。證明他對傳媒挖苦其騎呢太座嘅忍功了得外，這位32歲的型男，鬥心之強橫值得球迷尊重，更值得好多年輕一輩、只懂自怨自艾懷才不遇，但鬥心欠奉嘅年輕人好好學習！<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>