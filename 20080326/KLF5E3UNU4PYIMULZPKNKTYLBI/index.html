<html><header><meta charset="utf-8"><title>樂基兒×PUMA　CityGirl求其襯</title></header><body><h1>樂基兒×PUMA　CityGirl求其襯</h1><p>香港生活節奏急促，日日忙到有氣無碇唞，出街着乜衫都唔願揀，最好有咁Casual得咁Casual。PUMA睇清各位貴人事忙的生活，推出UrbanMobility清簡型人服飾，連自言「都好懶」但又甚懂穿衣之道的CityGirl樂基兒都話這系列的服飾好輕鬆，求其襯都夠Smart！<br><br>記者：葉雪芯　<br>攝影：梁細權&#13;</p><p>輕身易襯
</p><p>運動品牌推出潮流時裝是近年大趨勢，PUMA近這季都有不少這類的搞作，3月頭才剛推出的春夏季，來到3月尾4月頭，又有新的系列UrbanMobility2008。今個系列主題是城市都會動感魅力，配合輕、薄身的質料，減輕城市帶來的壓迫感。服飾方面設計主打易襯易着，沒有太多的Details，靈感來自城市景觀及都市音樂節拍的圖案和街頭時裝元素。至於鞋款方面，除了玩前衞的側綁帶外，還集多功能於一身，首度用上竹（Bamboo）的透氣用料，能有效控制足部溫度，城市人着鞋着得耐都唔怕焗腳！<br> 雖然平時做Model着慣靚衫，但Galie（樂基兒）就最喜歡隨意襯的CasualWear：「我最喜歡打開衣櫃就可以隨便搵到出街着的衫，唔使左襯右襯，因為我都好懶㗎！但唔代表我無要求喎，隨意之餘都要有型有款，PUMAUrbanMobility啱晒我，夠百搭，而且簡約，款式又青春，配合我個年紀！」</p><p>GLOWRIDER螢光Bike
</p><p>PUMA不是第一次推出單車，要配合UrbanMobility這主題，乘勝追擊打鐵趁熱推出第三代PUMABiomegaBike──PUMAGLOWRIDER，這款單車亦是此系列的重頭戲，PUMA推出的單車一向受潮人歡迎，原因無他，完全因為玩味十足，比起一般的運動型單車款式更型，難怪樂基兒一見到架單車已經衝上去玩番夠本！今次就新增了夜光功能，單車鋼骨塗上夜光油漆，日間採集日光，晚間放夜光，亮度更足夠持續數小時，夜麻麻在街上認真搶眼！摺叠式設計適合香港地細小的地方，收藏都不成問題。另一大特徵是設有的防盜單車鎖，如不慎被盜取，單車將會自行鎖上，雖然我知架車咁有型係有點張揚，但唔好諗住偷到囉！</p><p>黑×白斜間一字膊上衣$599<br> 黑色四個骨褲$429<br> 橘子色×夜光橙PUMABiomegaBike$12,000（4月發售，另有奶油色×夜光綠）</p><p>墜手腦袋
</p><p>PUMAUrbanMobility的服裝sell輕身簡約易襯，但此系列推出的袋款就一點都不輕，反而玩重身，仲未必個個都襯得起！UrbanMobility推出的袋系列名為「TheRealityBag」，是此系列的重頭作之一，盛惠$12,000，咁巴閉，原來係有大師出手，今次邀得theSerpentineGallery總監JuliaPeyton-Jones、HansUlrichObrist以及藝術家JohnArmleder共同為行程緊迫的都市人貼身創作，JohnArmleder用上招牌「腦袋」圖案做袋身Logo，以陰陽圖案放於袋的兩邊。袋身之所以非常墜手，因為有金屬銀鉻（silverchrome）底板設計，亦更為耐用。隨袋更附送來自JohnArmleder的心思小禮品，包括「腦袋」圖案吊飾及精美筆記簿，計落條數，12,000蚊都算物有所值！即管畀多個值錢的理由，就是全球限量生產1,000個，物以罕為貴嘛！</p><p>UrbanMobility黑色短袖Tee$299<br> PUMAUrbanMobilityTheRealityBag$12,000（4月中發售）</p><p>白色V領有帽Tee$399<br> 卡其色半截裙$399<br> 卡其色波鞋（售價待定）</p><p>其他推介</p><p>PUMAStore（25062882）<br> 銅鑼灣時代廣場6樓629-630號舖</p></body></html>