<html><header><meta charset="utf-8"><title>巨鑽襯黑裙　富泰壓全場<br>鄺美雲：成熟咗唔好露咁多</title></header><body><h1>巨鑽襯黑裙　富泰壓全場<br>鄺美雲：成熟咗唔好露咁多</h1><p>富婆鄺美雲（Cally）前晚現身君悅，恭賀多年老友、本地時裝設計師陳華國得獎，Cally更大談時裝經，表示最滿意自己身材平均，並坦言成熟了，不愛性感暴露，穿長衫最有自信。</p><p>本地時裝設計師陳華國（KennethChan）前晚在君悅酒店，獲傳藝節選為十大大中華設計師獎，他的不少星級拍檔如鄺美雲、汪明荃、容祖兒、蘇志威、蔡一智及鄭伊健等去到恭賀好友得獎，身穿黑色晚裝的Cally，更佩戴巨型鑽石頸鏈以億萬富婆look亮相。</p><p>整齊襯氣質</p><p>Cally透露與Kenneth深交多年，更大談時裝經說：「好多時我啲衫都係搵人做，我第一件晚裝已經由佢設計，最滿意自己身材平均，着長衫最有自信，唔好咁暴露反而仲靚啲，要睇番年紀，唔好露咁多，着衫唔係襯身材，係襯自己個樣，人成熟咗要整齊先可以襯氣質，始終都係人着衫，唔係衫着人。」問到寶貝仔Cash的近況，她說：「佢𠵱家減緊肥，之前佢整親隻腳都好番一啲。」<br> 此外，身穿VivienneTam露膊裙的容祖兒則說：「03年已經開始同Kenneth合作，之前係籮記（羅文）喺我面前讚佢做衫最靚，我開演唱會同拍MV都會搵佢做衫。」</p><p>常挑戰底線</p><p>祖兒又大讚Kenneth的設計不斷挑戰其底線，她說：「之前喺演唱會嗰件泳衣造型，我對腳出名大碌，但我第一次着嗰套衫，就好信任佢，大家好有默契，佢知我身材好details，比男友仲清楚。」她表示最滿意自己膊頭同腰的部位，她說：「我腰比較長，冇咁易長肉。」<br> 採訪、攝影：LawWaiMan</p></body></html>