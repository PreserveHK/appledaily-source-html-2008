<html><header><meta charset="utf-8"><title>神迹部落：睇熱刺有時幾悲哀 - 蘋果波神</title></header><body><h1>神迹部落：睇熱刺有時幾悲哀 - 蘋果波神</h1><p>阿仙奴大炒紐記，終見伊保爾似樣啲<br><br>貼葉士域治失手，我要賴李察胡禮又甩手<br><br>我估俄猛將艾沙維會轉到會</p><p>網誌日期：2008-08-31<br> 國寶級運動員來港參加豬仔團，早出晚歸，巡迴表演，雖然食足三餐，仲去埋兩大樂園行個圈，但三十幾度高溫日曬雨淋，唔暈就假啦，你去觀光，一班遊客開心過見到盈盈樂樂，情節有啲似我前幾天深夜，扭開收費台重播緊八十年代、王晶出品嘅經典笑片《精裝追女仔》。自由被限制，有時都幾悲哀，文明社會，命運幾時都應該掌握喺自己手，貝碧托夫不快樂，熱刺囉囉攣？<br> 人揀你，你揀人，轉會市場就關閉，月下貨通常冇乜好嘢，但係大部份英超隊都慌死蝕底，死簽爛簽。季前一直傳貝碧托夫投曼聯，但拖拉幾個月，只見他在今夏熱身賽已踢到木無表情，由得嗰位疑似番生嘅戴倫賓特扮友賽入球機器，終於一開季，羅比堅尼又去埋利記，靠雙「賓」（仲有位身價2,000萬鎊嘅賓尼）3戰不勝；𠵱家先唔想放貝碧托夫，搞到隊內立立亂，熱刺屆屆如是，好嘅留唔住，錢多但隊內瘀血清極唔完，呢啲足球管理，咁多年睇到都幾悲哀！<br> <br>  http://hk.myblog.yahoo.com/appleballmen/ <br> <br> 蘋果波神　個人資料<br> 睇足球如學做人，所以我永遠放在重要位置。<br> （逢周一至周五見報）</p></body></html>