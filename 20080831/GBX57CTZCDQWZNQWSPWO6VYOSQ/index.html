<html><header><meta charset="utf-8"><title>傷殘翁盼獲新電輪椅代步</title></header><body><h1>傷殘翁盼獲新電輪椅代步</h1><p>年輕時在船上維修引擎，周遊列國的徐伯（72歲），足迹遍佈半個地球，可是他也為工作，弄致傷痕纍纍。徐伯工作時脊骨受創，又失去三指，加上百病纏身，晚年依賴電動輪椅生活，早前輪椅失靈，他無力更換，終日呆在家中，坐困愁城。<br> 徐伯難過地說：「除咗俾機器切斷左手中間三隻手指，廿年前又試過喺11呎高跌落嚟整親脊骨，嗰陣後生，做過手術同物理治療冇事，但年紀越大越唔妥，𠵱家有糖尿病，聽嘢要用助聽器，小便要用喉，幾年前仲跌斷大腿骨，連行都行唔到。」</p><p>靠老婆做信差支撐</p><p>3年前徐伯需要電動輪椅代步，但因同住的兩子女收入低微，無力購買。當時經本報報道後，獲讀者捐款協助，他得以自行坐着輪椅外出，更積極參與義工工作，不時協助傷健機構賣旗及賣獎劵等，生活充實，惟因輪椅使用率甚高，經多番維修已十分殘破，前後轆損壞，職業治療師建議他另購一部。<br> 「今次又要成3萬蚊。𠵱家環境仲差過嗰時，兩個仔女失業未搵到嘢做，靠老婆做信差支撐頭家，根本攞唔出呢筆錢出嚟。」徐伯幽幽地說。<br> 徐伯如獲新輪椅，便可以多些自行外出活動和當義工，「希望多啲讀者幫我，大家又捐多啲錢去輪椅專戶，等多啲人受惠。」<br> 「徐伯」捐款編號：C1602<br> 網上捐款： http://charity.atnext.com/donate <br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>