<html><header><meta charset="utf-8"><title>自認勁勁哋　壓倒徐子珊<br>胡杏兒超級V晒真胸</title></header><body><h1>自認勁勁哋　壓倒徐子珊<br>胡杏兒超級V晒真胸</h1><p>胡杏兒近期開始向名牌送秋波，經常亮相時尚活動，昨日她更以入行以來最性感的搏殺開胸裝，回饋名店多次贊助，十分識做，連同場的徐子珊都對她的身材俯首稱臣，胡杏兒也害羞地讚自己：「勁勁哋啦。」</p><p>胡杏兒、蔡卓妍（阿Sa）、徐子珊和張玉珊等昨日在中環出席Kenzo時裝騷，胡杏兒全場最性感，DeepV裙大開中門，連阿Sa行過都讚她說：「真係勁呀！」徐子珊則跟胡杏兒開玩笑，指要做她保鑣，又說：「今日睇到我心跳加速，一早起身見到呢啲嘢，好勁！真係令人心曠神怡。」</p><p>真材實料非谷胸</p><p>胡杏兒透露服飾由大會安排，她指代理Kenzo的名店TheSwank，多年來都贊助她，她說：「今次係入行以嚟最厲害嘅一次，因為Swank贊助咗我好耐，又借靚衫我去台慶。」當記者告知阿Sa讚她勁，胡杏兒帶幾分害羞地說：「勁勁哋啦，我今日上身唔郁得，只可以郁下身。」<br> 是否谷胸效果？胡杏兒說：「冇呀，係自然效果。我做足安全措拖，出門前左照右照，上照下照，大家唔會睇到唔應該見到嘅嘢。」她謂滿意自己的身材，也不抗拒更性感。問她是否會走性感路線？杏兒說：「公司好多人走㗎啦，我唔會喇，我鍾意男仔頭多啲。」</p><p>子珊節食着泳衣</p><p>對於杏兒的驕人身段，連同場的徐子珊也自愧不如，她說：「我一向冇乜睇頭，冇咁嘅質量着，都好羨慕佢，我主力其他部份，好似露背同腰囉。」《溏心風暴之家好月圓》即將會播出她穿三點式泳衣，子珊說：「都好大心理關口，但唔尷尬，着嗰排都節食咗兩三日。」<br> 採訪：羅慧敏　攝影：林德雄</p></body></html>