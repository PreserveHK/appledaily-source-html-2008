<html><header><meta charset="utf-8"><title>MISIA台北唱跳開騷</title></header><body><h1>MISIA台北唱跳開騷</h1><p>日本巨肺女歌手MISIA噚日喺台北南港展覽館舉行首站亞洲巡迴演出，MISIA全晚演唱咗《Everything》等多首歌曲，同歌迷又唱又跳，十足置身disco一樣。MISIA喺前日已經抵達台灣，唱片公司仲特別為佢準備最愛嘅哈蜜瓜養聲。MISIA今日會留喺台北拍寫真，10月4號就會到香港開騷。</p></body></html>