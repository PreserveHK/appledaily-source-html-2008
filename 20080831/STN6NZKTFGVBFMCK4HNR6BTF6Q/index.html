<html><header><meta charset="utf-8"><title>A股估值開始吸引</title></header><body><h1>A股估值開始吸引</h1><p>內地股巿有不少利好消息，有傳中證監鼓勵上巿公司增加分紅，又傳會取消股息稅，連股神畢菲特亦開始留意A股，可見A股現時估值吸引。嘉賓認為只要內地金融股繼續反彈，滬綜指有機會邁進2500點。<br> <br> 傑：輝立證券董事　黃瑋傑<br> 喬：比聯金融產品衍生工具部策略師　張小喬<br> 碩：亨達集團研究部董事　黃敏碩<br> <br> 碩：內地股巿已連升兩日，市傳中證監鼓勵上市公司增加分紅呢個消息，未來仲會唔會對股市有刺激呢？如果睇內地股巿應該留意咩因素？<br> 傑：中證監鼓勵增加分紅，動機係啱，因為小股東都想有好啲嘅回報；另外亦有傳會取消股息稅，但如果想借呢個政策穩巿，作用就有限，但畢菲特都開始留意A股，就證明A股估值開始吸引。<br> 碩：咁𠵱家可唔可以吼位投資A50（2823）？<br> 喬：滬綜指短期反覆向上，噚日（上周四）好多人買A50（2823）認購證，只要內地金融股反彈，滬綜指有機會邁進2500點。</p><p>搶先貼股：中移動短期或再跌</p><p>簡先生：我買咗中移動（941）CALL輪（2126），𠵱家變晒牆紙，點算？<br> 碩：中移動基本因素唔會特別淡，佢其餘兩間同業要追到佢都唔係易事，但我覺得大市未跌完，因此佢可能有機會再跌，但再跌幅度唔會好大。<br> 喬：佢業績好過預期，內地3G業務又比其他電訊商優勝，但有好多外資行將佢買入價調低到75蚊，所以佢有機會再跌。正股阻力位喺＄92.75，如果佢反彈，我勸你盡量減持。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> </p></body></html>