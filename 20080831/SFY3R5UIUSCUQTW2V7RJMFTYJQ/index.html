<html><header><meta charset="utf-8"><title>柳樂同家人嘈完自殺</title></header><body><h1>柳樂同家人嘈完自殺</h1><p>現年18歲嘅康城小影帝柳樂優彌，前日凌晨被發現因服食過量藥物而送院，柳樂已經出咗院，但喺佢東京品川嘅寓所門外聚集咗大批記者。據知與家人同住嘅柳樂，出事前曾經同家人發生激烈爭執，懷疑佢因為一時衝動而企圖服藥自殺。柳樂04年曾憑電影《誰知赤子心》成為史上最年輕康城影帝。</p></body></html>