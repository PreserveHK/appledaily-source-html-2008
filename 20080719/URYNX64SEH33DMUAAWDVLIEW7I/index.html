<html><header><meta charset="utf-8"><title>策略掃倉　$66逼爆化妝袋</title></header><body><h1>策略掃倉　$66逼爆化妝袋</h1><p>行旺角閒閒哋都要二十蚊先買到個化妝袋仔，質地車工仲要唔係好嗰隻，果然百物騰貴！如果話你知一個Clinique化妝袋只賣$6，唔使$200又有一SetDiorSnowSublissime系列，你會唔會仆到去買呢？今次呢個名牌化妝品開倉真係超筍，$1妝物、$100以下名牌Skincare，姊妹們出發！<br><br>記者：陳諾堯<br>攝影：陳陶鈞<br>Model：AugustYim@Jamcast<br>MakeUp&amp;Hair：PhyllisKwok</p><p>化妝袋唔使$10</p><p>一個名牌化妝袋，$6就可以擁有，係我認為呢個開倉最筍嘅Product，買定幾個嚟預備不時之需都好，圖案花花Dot柄啱夏天之餘，顏色又Colourful，唔好走寶！</p><p>$1平到嘔　質爆化妝袋</p><p>擁有化妝袋後，再教埋大家於場內以最低價錢買晒必需品來質爆化妝袋。小記推介$25的多色樣靚貓貓眼影，出色易推；另有Olay滋潤乳液、Clinique唇彩、BlazingStar粉底液……但講到割喉式必掃，一定係$1妝物。今次開倉，$1可買到唔同嘅唇彩唇膏同眼影，質地同顏色仲要可以接受，真係搽得上嘴上眼，以搭叮叮都唔夠嘅價錢，真係買嚟幫B女芭比化妝都抵。即使掃齊以下妝物，埋單都不過$60，連埋個$6化妝袋，Total只$66就擁有完美組合。</p><p>$100有找護膚品</p><p>女人買護膚品一向都唔會嫌多，趁低吸納係我哋嘅特性，尤甚是必需的護膚品，所以趁平就要補補倉。</p><p>DiorSnowSublissime雪凝極致亮白系列</p><p>（左起）修護精華　原價：$187開倉價：$38<br> 潔面泡沫　原價：$114開倉價：$38<br> 滋潤乳霜　原價：$215開倉價：$49<br> 潔面啫喱乳液　原價：$62.5開倉價：$35<br> 保濕化妝水　原價：$77.5開倉價：$38<br> 嘩，幾十蚊就有支Dior，才$198仲可以湊夠一套5支，買定送禮都唔錯。</p><p>Boots身體護理組合</p><p>原價：$225<br> 開倉價：$36<br> 我本身比較鍾意用BodyCare產品，所以Boots嘅身體護理組合就啱晒我，$40有找，又香又滋潤，帶去做瑜伽一流。整Set包括牛奶沐浴乳、腳部磨砂、香草沐浴露和地中海系列潤手霜。</p><p>OlayTotalEffects多元修護霜50g</p><p>原價：$179.9<br> 開倉價：$72<br> 大熱的OlayTotalEffects，為肌膚補充多種維他命及礦物精華，對抗七大面部肌膚歲月問題。</p><p>香水二折</p><p>以小記的個人經驗，經常只記得噴香水，而忘記了帶鎖匙，可見香水之威力！尤其是夏天，唔噴真係窄窄哋。今次開倉有低至二折香水，仲點可以唔掃盡佢？</p><p>AnnaSuiSuiLove香水75ml</p><p>原價：$710<br> 開倉價：$138<br> 清新甜美花果香調，加上矚目的玻璃蝴蝶，令它成為亞洲超人氣香水。</p><p>VersaceBabyBlueJeans香水50ml</p><p>原價：$280<br> 開倉價：$49<br> 香水以淡雅和溫馨為特色，亦有另一支名為BabyRoseJeans。</p><p>開倉日期：7月21日至31日<br> 開倉時間：10:30am-7:00pm（星期一至五）<br> 10:30am-2:00pm（星期六）<br> 開倉地點：新蒲崗大有街34號新科技廣場1210室<br> 付款方法：只收現金　查詢：名牌化妝品開倉（82282820）&#13;</p></body></html>