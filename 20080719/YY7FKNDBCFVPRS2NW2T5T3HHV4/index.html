<html><header><meta charset="utf-8"><title>Britney放棄撫養權</title></header><body><h1>Britney放棄撫養權</h1><p>失常天后BritneySpears（右）同「軟飯王」前夫KevinFederline（左）爭奪兩名兒子撫養權嘅官司，噚日終於打完，Britney決定唔再爭，畀Kevin獲得單獨撫養權，Britney仲會每月提供16萬港元嘅養育費畀兩個仔，未來佢就可以每星期同兩位小朋友過兩晚。不過今次最得益嘅係Kevin個律師，近200萬港元嘅服務費佢就袋袋平安咯。</p></body></html>