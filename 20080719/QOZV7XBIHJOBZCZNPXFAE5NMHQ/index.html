<html><header><meta charset="utf-8"><title>馮仁昭四圍超：鄭希怡撲飛睇馬術賽 - 馮仁昭</title></header><body><h1>馮仁昭四圍超：鄭希怡撲飛睇馬術賽 - 馮仁昭</h1><p>鄭希怡（Yumiko）噚日一身騎馬look到旺角出席電台活動，佢話嚟緊一定會撲飛睇奧運馬術比賽，因為佢覺得呢件事係香港人嘅驕傲。Yumiko話以前拍騎馬戲時，試過唔小心跌落地，之後就有陰影。另外，Yumiko近日為咗練氣同keepfit而再學打網球，原來佢讀書時學過兩年，喺眾多網球員中，佢就最欣賞鄭潔。</p></body></html>