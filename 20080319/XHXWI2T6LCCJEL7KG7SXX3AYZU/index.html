<html><header><meta charset="utf-8"><title>5:4:3:2:1　腩排五合一</title></header><body><h1>5:4:3:2:1　腩排五合一</h1><p>利用調味料，可以令食物味道變得豐富。一道五味腩排，就包含酒、酸、甜、鹹、肉五味，但又有幾多人可以真正煮出五味呢？Kit話調味料份量必須計算準確，否則便會破壞了原有五味。<br><br>記者：林佩婷<br>攝影：周旭文</p><p>五味腩排</p><p>需時：30分鐘<br> 份量：4人<br> <br> 由於材料中有糖及老抽，若大火滾的話容易煮燶，所以要先熄火才可以放入混合好的汁料，還要以慢火煮、時不時攪拌才可。</p><p>材料</p><p>腩排480克、生粉水適量<br> <br> 醬汁：酒1湯匙、鎮江醋2湯匙、糖3湯匙、老抽4湯匙、水5湯匙</p><p>做法</p><p>1.將腩排略冲洗抹亁。<br> <br> 2.將醬汁材料拌勻，下鍋中煮沸。<br> <br> 3.下腩排慢火煮20-25分鐘，最後加生粉水埋芡即可。</p><p>貼士</p><p>要汁料滾才可以落腩排，利用熱力封實肉內的水份，這樣煮出來的豬肉才會多汁唔嚡。</p><p>調味料比例要啱</p><p>想要做到五味，除了肉外，其他調味料比例要啱。酒若落太多就會將其他味掩蓋，故只要1湯匙；醋要多過酒才能令菜式和味及帶清香，故要2湯匙；想肉帶出甜味，當然要加糖，但加得少過酒及醋又會缺乏甜味，故要3湯匙；這個菜因為要令豬肉上色，故棄鹽用老抽，由於不及生抽和鹽鹹，故份量要4湯匙；最後的水就用作稀釋醬汁，令豬肉燜時更入味，要將所有調味料混合，要一定份量的水，所以需要5湯匙。</p><p>章小姐問：除了腩排，可用甚麼部份的豬肉來燜較好？<br> <br> 答：如果怕肥膩，也可以改用一字排骨來燜煮，吃起來無咁肥。</p><p>中式火鴨比薩</p><p>需時：45分鐘<br> 份量：4人<br> <br> 想麵糰鬆化，謹記在搓的時候不能太少油，否則焗完出來的麵糰會太過結實。</p><p>材料</p><p>燒鴨肉1/4隻（切薄片）、京葱1/2棵（切絲）、新鮮白蘑菇片3粒、黃辣椒/紅辣椒各少許（切絲）、海鮮醬2湯匙、麻油/芝士各適量<br> <br> 麵皮:麵粉310克、奶1/2杯、菜油6湯匙、鹽少許&#13;</p><p>做法</p><p>1.預熱焗爐至180oC，將麵粉及油混合，逐少加入奶，搓成麵糰。<br> <br> 2.將麵糰搓成圓形的麵皮，放在牛油紙上，放入焗爐內焗15-20分鐘。<br> <br> 3.焗好餅底後掃上海鮮醬及麻油，鋪滿蘑菇、火鴨片及紅黃椒絲，再入焗爐焗5-10分鐘至芝士金黃色，食時撒京葱絲即可。&#13;</p><p>貼士</p><p>菜油可用粟米油代替，但記得不能用味道太濃的花生油。</p><p>梁小姐問：麵粉分幾種？做這薄餅可以用其他麵粉代替嗎？<br> <br> 答：麵粉分三種，差別在蛋白質含量。低筋粉適合做餅亁，中筋粉適用於蛋糕，而高筋粉則用來做麵包。這個薄餅也可用低筋粉來做。</p><p>貴妃牛肉</p><p>需時：90分鐘<br> 份量：4人<br> <br> 燜牛腩，最怕燜幾耐都咁韌。坑腩肉質肥美，再加上半煮半焗的去燜，就可以食出嫩滑質感。</p><p>材料</p><p>牛腩640克、甘笋1條、亁葱2-3粒、薑2片、辣椒1隻、上湯2杯、生粉水/油各少許，<br> <br> 調味：海鮮醬1/2湯匙、生抽3湯匙、茄汁3湯匙、酒1湯匙、糖1湯匙&#13;</p><p>做法</p><p>1.將牛腩去肥汆水後，撈起切件；甘笋去皮切件。<br> <br> 2.燒熱油，下亁葱、薑、辣椒爆香。<br> <br> 3.下牛肉及甘笋同兜勻，下調味、上湯，蓋上鍋蓋，以慢火燜1小時或至肉腍，加生粉水埋芡即成。</p><p>貼士</p><p>若選用較鹹的上湯，可以用1杯上湯、1杯水份量。</p><p>何小姐問：甘笋有分兩種，食法有咩唔同？<br> <br> 答：大陸甘笋外皮較多泥，但用來煲湯較甜；表皮亁淨的台灣甘笋則適合用來做沙律。</p><p>桔餅甜湯</p><p>需時：50分鐘<br> 份量：4人<br> <br> 這個甜湯甘甜清潤，滲出陣陣桔子的香味及糖冬瓜的甜味。阿Kit話能清潤去熱，治喉痛、口氣，滋潤止咳，老少咸宜，工作日夜顛倒者更宜飲用。&#13;</p><p>材料</p><p>桔餅4個、南北杏2湯匙、雪耳1朵、糖冬瓜10條、水4-5碗</p><p>做法</p><p>1.水煮沸，雪耳浸軟。<br> <br> 2.將所有材料加入沸水中，加蓋慢火煲45分鐘即可。&#13;</p><p>貼士</p><p>桔餅及糖冬瓜已加入糖製亁，甜味十足，不用加入冰糖調味，只需加入糖冬瓜調節甜味即可。</p><p>Alan問：桔餅是甚麼？係咪同柿餅差唔多？<br> <br> 答：桔餅可以用來煲糖水；而柿餅則只算是糖果。</p><p>KitMak：<br>食譜作者及專欄作家（http://web.mac.com/mak.attack）</p><p>飲食雜誌專欄作者；食譜作者；烹飪節目主持；為不同飲食機構擔任食物造型拍攝設計、食譜設計。大學主修酒店及餐飲管理，研習意大利菜及宴會策劃；更遠赴美國交流，探索各國飲食文化。</p><p>網上重溫<br>  http://cooking.appledaily.com </p></body></html>