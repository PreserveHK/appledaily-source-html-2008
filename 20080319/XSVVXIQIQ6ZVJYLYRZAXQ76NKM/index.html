<html><header><meta charset="utf-8"><title>車囗Blog：泊車轉乘可慳家</title></header><body><h1>車囗Blog：泊車轉乘可慳家</h1><p>我不嬲都知有所謂泊車轉乘呢樣嘢，不過就用唔着，事關屋企有車位，公司泊車又平又容易，之但係如果用得着，隨時慳唔少！<br>舉個例，若然你住喺天水圍、屯門、粉嶺等等地區，要揸車到香港或者尖嘴旺角呢啲地方返工嘅話，大家一定遇到泊車問題，除非你公司提供埋車位，否則香港無論邊個旺區啲停車場都幾揦脷，千祈咪忘記仲有隧道費喎！而「泊車轉乘」就最啱呢類人士，開車去轉乘其他交通工具係個好選擇。好似港鐵紅磡站停車場，全日泊車都只係$60，兩日就$100，第三日起就每日$50。60蚊一日喺香港區唔多有囉，就算你要出外埠公幹又或者過海Hea吓、食個飯都好，都慳唔少停車場同隧道費啦！<br>好彩我有個體貼Honey同好細佬，出埠實有人接送，邊使自己揸車出去泊車再轉乘吖！<br><br>網址：http://www.kcr.com.hk/chi/train/scheme_index.html</p></body></html>