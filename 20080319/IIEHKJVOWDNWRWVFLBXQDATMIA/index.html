<html><header><meta charset="utf-8"><title>單手用腦</title></header><body><h1>單手用腦</h1><p>一直以來，用家提起細Notebook，三星Q1系列都必然榜上有名，不少玩家都愛Q1輕細夠方便，加埋內置TouchScreen及眼仔操作，實在可令使用上簡單不少。三星於前日公佈Q1最新後繼機Q1UltraPremium，除保留Q1系列特色，更加入Qwerty按鍵，操作更得心應手！<br><br>記者：許福合<br>攝影：林栢鈞</p><p>面積細過A4</p><p>相對於同樣以TouchScreen做賣點的TabletPC，已逐漸主打商界發展，Q1系列卻想在一般用家心目中殺出條血路。兩者操作極之相似，不過Q1機身輕細佔盡優勢，新機Q1UltraPremium仍保留這個特色，同樣提供一個7吋（1,024×600）的WSVGA輕觸式屏幕，並採用LED背燈顯示，亮度高達300nits，特別適合拎到戶外使用。全機重量亦只有860g，面積比A4紙仲要細，而7吋芒雖然比一般Notebook都細，不過其實咁嘅Size更切合TabletPC用家需要，至少單手拎住都唔怕拎到手軟。而機身上更見有埋30萬像素鏡頭，配合內置Mic，方便隨時拎上手作視像對話。</p><p>加入Qwerty鍵盤</p><p>Q1基本規格同一部PC分別不大，而且行緊的OS亦係WindowsXPTabletPC版，電腦上行到嘅軟件一般都可以於Q1上使用，同時又保留番TouchScreen的便利性。新機更加入Qwerty鍵盤，當要作文字上的輸入時就更見好用方便，比用Stylus手寫效率快得多，絕對係一大改進！玩一陣發覺操作速度比上代有唔少改進，反應速度提高不少，加埋完整擴充介面，包括USB2.0、VGA、802.11b/g及藍芽2.0，真係當作Notebook一樣使用都無問題。不過硬碟方面只有80GB，就未必夠用喇！另外對於關注資料安全用家，Q1UltraPremium備有指紋辨識，應可讓他們用得放心。</p><p>逐格Look</p><p>有齊Notebook功能，機身夠輕夠細。</p><p>利用休眠待機，可省下開機時間。</p><p>VGA介面可接駁外置顯示器，簡報方便。</p><p>備有SD記憶卡槽，影完相可以立即睇。</p><p>機仔細細，不過都有埋30萬像素鏡頭。</p><p>有埋USB介面，要接駁外置裝置就更簡單。</p><p>機背可使用腳架座台方便操作。</p><p>Profile</p><p>處理器：IntelCoreSoloULVU1500（1.33GHz）<br> 記憶體：1GBDDR2<br> 硬碟：80GB<br> 屏幕：7吋輕觸式<br> 其他：802.11b/g、藍芽2.0、SD<br> 操作系統：WindowsXPTabletPCEdition<br> 體積：227.5×123.9×29.4mm<br> 重量：860g<br> 查詢：三星（36984698）</p><p>同場加映<br>P系防刮機身</p><p>除Q1UltraPremium之外，同場仲出現三部P系新機P200、P400及P500，分別為12.1吋、14.1吋及15.4吋。新機機身因為採用特殊防滑物料製造，據講有防震防撞效果，而筆者摸上機身，亦發覺與一般Notebook物料不同，即使用指甲大力刮亦不會留下痕迹。另外屏幕全採用16:10設計，加埋有防反光功能，長時間操作亦會比較舒適。</p><p>規格：IntelCore2DuoT8100、1GBDD2、120GB硬碟、SuperMulti、ATiRadeonX1250、130萬像素鏡頭、藍芽2.0、802.11g、12.1吋</p><p>規格：IntelCore2DuoT8100、1GBDD2、120GB硬碟、SuperMulti、ATiRadeonX1250、藍芽2.0、802.11g、14.1吋</p><p>規格：IntelCore2DuoT8100、1GBDD2、120GB硬碟、SuperMulti、ATiRadeonX1250、藍芽2.0、802.11g、15.4吋</p></body></html>