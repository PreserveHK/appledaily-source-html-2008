<html><header><meta charset="utf-8"><title>獎門人遭投訴　監製不忿<br>楊思琦眼中忌廉險盲</title></header><body><h1>獎門人遭投訴　監製不忿<br>楊思琦眼中忌廉險盲</h1><p>楊思琦前晚錄影《鐵甲無敵獎門人》除被曾志偉取笑李家鼎新抱外，又玩至忌廉入眼，可謂禍不單行；陳山聰與遊戲小姐梁麗瑩玩到嘴對嘴，陳山聰更被女方讚嘴唇軟綿綿很好咀，艷福不淺；而向來搏殺格的焦媛不惜俯身露罅搶鏡。</p><p>楊思琦、焦媛、陳山聰、彭健新及魯芬前晚在將軍澳電視城錄影《鐵甲無敵獎門人》，繼之前苗僑偉玩「鐵甲無敵大姑窿」時，穿着太空衣款服裝跌落水後激凸現形，前晚眾星都刻意打底，思琦更穿整套泳衣在內，安全措施做足，但思琦被志偉取笑是李家鼎的新抱，當她玩「鐵甲無敵小忌廉」時，被掟忌廉入眼，右眼隱形眼鏡移位，她說：「睇嘢矇矇哋。」可謂禍不單行。</p><p>陳山聰被讚好咀</p><p>全晚最好艷福算陳山聰，他與遊戲小姐梁麗瑩玩「鐵甲無敵啤啤夫」時，因接不住啤牌，二人不期然嘴對嘴親吻了一下，事後梁麗瑩竟直言陳山聰很好咀，她說：「佢個嘴好有質感，幾好咀，軟綿綿咁呀。」陳山聰聞得被讚好咀時笑說：「唔係啩，咁緊要？我當時只顧住要贏呀。」至於焦媛為求搶鏡，更不時俯身露罅。<br> 魯芬與彭健新亦相當搞笑，二人合作玩「鐵甲無敵踩住上」時，本來健仔要被魯芬踩腳行路，但他一見女方身形便瞪大眼作驚嚇狀，結果二人掉轉角色，由魯芬被踩，十分搞笑。<br> 廣管局之前曾分別接獲多宗針對該節目的投訴，指部份遊戲虐待藝人，上一集便有二十多宗投訴，結果前晚遊戲都比較寬鬆，焦媛玩不到「鐵甲無敵大姑窿」的高難度動作，錢嘉樂特地為她鋸去膠板，讓她輕易過關。</p><p>尺度唔夠闊</p><p>主持曾志偉說：「之前幾集喺日本拍，攞人哋啲game嚟玩，人哋嘅尺度闊好多，係香港人咁大驚小怪，我哋唔係為呢二十幾個人生存，好可惜囉。香港係自由嘅社會，玩咁少嘢都咁多投訴，真係落後過人哋好多，但我哋都會尊重觀眾意見，頭幾集啲掹鼻毛都剪晒；香港人慣咗投訴，打個乞嗤都投訴。」監製陳志球則謂：「玩遊戲有突發嘢，我哋要捕捉嗰啲鏡頭，唔係咁呢啲表情點出嚟，只係game啫，想令觀眾睇得開心。」有觀眾投訴「大話骰」教壞小孩，陳志球說：「又唔係酒吧玩要罰飲酒，呢個遊戲係用腦鬥智，好健康呀。」<br> 採訪：林惠卿　攝影：葉君海</p></body></html>