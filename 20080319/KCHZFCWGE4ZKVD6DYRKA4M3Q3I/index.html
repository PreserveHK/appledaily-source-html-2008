<html><header><meta charset="utf-8"><title>Blogpaper：扒龍舟學ABC</title></header><body><h1>Blogpaper：扒龍舟學ABC</h1><p>有一種感覺，很難找的，叫眾志成城。貨真價實的眾志成城像恐龍，曾幾何時鋪天蓋地，但現在絕種了。<br>香港人最好得一想二，星期一至五日日Routine式生活，星期六日唔係行商場就係唱K，下一個滿足到你的，可能要數這個聯合國式扒龍舟發燒友組織。有得過眾志成城這鋪癮，又可以擴闊生活圈子！<br><br>http://appleblogpaper.blogspot.com</p><p>aboutme:<br></p><p>thekidult<br> 咁就08。啋。<br> 身體機能開始衰敗，圍內朋友勁多人結婚生仔，錢開始越來越少，個天越來越灰，啲妹妹仔越來越Kai。世界就嚟無彎轉，惟有買多啲嘢討自己歡心，延長自己心理壽命。</p><p>得一就想ABC
</p><p>扒龍舟非新鮮事，每年電視均有轉播，青春港姐處女下海年年如是，你唔講我都覺悶。不過，醉翁之意往往不在酒！</p><p>想A
</p><p>A即Atmosphere，氛圍。這個聯合國式扒龍舟發燒友組織的名字很怪，叫FairDinkum。FairDinkum不是英語，而是澳洲口語，解作"ForReal"，即認真的意思。有幾認真﹖FairDinkum07年頭由EdwinMorris帶頭成立，至今竟然已經拿了13個獎！不過副隊長Alvin就話，其實「我哋唔係Aim做最最Competitive嗰啲，但係都會苦練，所以我哋屬於MiddleGround，唔算太嚴肅，大家最緊要HaveFun，開心，ChillOut！」大部份會員到達場地前都嘻嘻哈哈，但一換了FullGear就即時進入狀態積極熱身，果然ForReal。
</p><p>想B
</p><p>B即Body，身體。據聞FairDinkum每周集訓兩次，一次水一次地，長約4小時的水練選在周日下午於赤柱正灘舉行，目的是操起團隊的比賽狀態，以及基本技術訓練同提升；至於陸地訓練就會設於跑馬地馬場沙圈，旨在提升隊員的體能水平。
</p><p>想C
</p><p>C即Culture，文化。成立此會所當天，他並不甘心只辦一個倡導龍舟的運動會。FairDinkum其實想成為一個SocialClub，因為Edwin認為，既然大家都是有外國生活的經驗，而且又喜歡龍舟運動，鍾意出海之餘，會員全都是二、三十歲的YoungProfessionals，從事的行業不離銀行、廣告、建築、法律等等；既然口味相近又志趣相投，活動範圍不單止局限於龍舟運動。所以，FairDinkum將會陸續籌劃許多其他的康樂活動及派對，務求將這種健康的玩樂文化推廣給身邊人，Alvin話：「可能會係BBQ，或者任何可以畀新舊會員MeetandMingle嘅活動都好想搞！」尤其身邊喜歡ABC（Australian-Born-Chinese）的異性好友。</p><p>GrooversvsMovers
</p><p>每次落水之前，教練Philbert都會要求隊員做好熱身準備，以策安全。「我哋非常注重安全，經常要排練沉船演習，大風大雨我哋一定唔出海，而且熱身一定要足，唔可以求其，以防肌肉撕裂或扭傷。基本伸展動作，手臂、膊頭、背脊等部位肌肉都要有充份熱身。落水之後，最好有幾分鐘時間做啲EasyPaddling，咁樣熱身至夠全面。」FairDinkum暫時分開兩隊集訓，一隊係輕量級的，比較輕鬆的，叫Movers；另一隊就會為比賽而訓練，要求也是嚴謹得多的Groovers。雖然做Groovers一定比做Movers辛苦，但原來都有不少令人羨慕的地方。例如下月Groovers就獲邀到菲律賓Boracay參與BoracayInternationalDragonboatFestival，能夠隨隊周圍去參賽見識的確好大引誘﹗
</p><p>年費$1,000
</p><p>環顧本地龍舟會，會費由$500至$2,000不等，視乎費用所包括的項目。FairDinkum今年收$1,000，會費包括全年每周兩次練習、船租、隊衫、基本裝備、比賽報名費；而到外地參賽的話，機票及酒店就可得到限量資助；加上會員國籍包羅萬有，由德、英、巴西、比利時到越南都有，你便會發覺這一千蚊根本唔算貴。Philbert一句「PaddleintheWater！」我即時全神貫注，大家「1！2！3！4！」下下落槳快狠準深，確又幾有TeamSpirit。Alvin，麻煩你上水後畀張入會表我填一填，唔該！</p><p>扒龍舟專用GearCheck</p><p>FairDinkum官方網站： http://fairdinkumclub.com/ </p><p>最新回應</p><p>相關超連結</p><p>香港龍舟協會<br>  http://www.hkdba.com.hk/link.htm <br> <br> 香港龍舟同好俱樂部<br> YahooBlog:<br>  http://hk.myblog.yahoo.com/boat_dragon <br> <br> 世界各地龍舟競賽時間表<br>  http://www.dragonboatcalendar.com/calendar.htm &#13;</p></body></html>