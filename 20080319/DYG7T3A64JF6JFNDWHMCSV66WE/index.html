<html><header><meta charset="utf-8"><title>馮仁昭四圍超：張艾嘉暢談18歲囝囝
 - 馮仁昭</title></header><body><h1>馮仁昭四圍超：張艾嘉暢談18歲囝囝
 - 馮仁昭</h1><p>張艾嘉噚日喺旺角接受陳志雲主持嘅節目《志雲飯局》訪問，一向以嚟佢都好避忌講自己個仔奧斯卡，不過今次對住陳志雲就暢所欲言，佢話：「個仔𠵱家18歲，冇表示有冇興趣入行，但就好鍾意睇戲同藝術。如果佢有天份嘅話都唔反對佢入行，不過就要靠自己。」錄影前陳志雲就送咗個坐墊同DV機畀張艾嘉。</p></body></html>