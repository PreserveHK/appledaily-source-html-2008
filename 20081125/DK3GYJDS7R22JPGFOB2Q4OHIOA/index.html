<html><header><meta charset="utf-8"><title>Eee進化上枱</title></header><body><h1>Eee進化上枱</h1><p>AsusEeePC大賣！連美日大廠都不得不跟風向，喪出平價NetBook跟潮流！食過翻尋味嘅Asus，一於要再下一城，將EeePC擺上Desktop，配搭一個16"16:9輕觸式屏幕，成為EeeTop！要講速度雖然唔算頂級，不過連屏幕一體化機身，開價$4,688，應該有吸引力吧！<br><br>記者：許福合<br>攝影：王文忠<br></p><p>擺明上網文書規格<br></p><p>四千幾蚊買部新Desktop，仲要連埋芒，以前絕對係夢想，EeeTop之所以有個咁出位價錢，其實睇其規格表都可略知一二。<br> 操作系統雖然都係大家熟悉《WindowsXPHome》，不過背後撐住嘅處理器就係與EeePC同級嘅IntelAtomN270，記憶體亦係1GBDDR2，由於同樣係用內置945GSE晶片組，所以顯示能力亦與EeePC無分別，簡單啲講句即係上吓網，打文件都OK，但若想玩3D遊戲，就頂唔住喇！<br> 想睇DVD解悶？Sorry！雖然EeeTop並非全面AllInOne，光碟機完全欠奉！想睇碟或安裝軟件，請自備USB光碟機啦！</p><p>16"篤芒認字麻麻</p><p>EeeTop外形相當不俗，真係有幾分似AppleiMac，而且仲有黑同白兩種顏色揀，機底用上個透明底座，仲會有藍燈LED，配埋個獨立按鍵鍵盤及滑鼠，放喺屋企相當討好。<br> 至於EeeTop最大賣點，當然要首數佢個16"16:9輕觸式屏幕，屬於壓力及單點感應，雖然唔可以學似iPhone，用兩隻手指任捽，但反應尚算無問題；跟機有Stylus，怕煩直接用手指篤亦得。開機後會自動進入《AsusEasyMode》軟件，當中會包括Asus應用程式、《StarOffice》及影音工具等，這些軟件特點係按鍵一般比較大粒，用筆或手指篤都比較方便。EeeTop亦對應中文手寫輸入，實際測試時發現認字率一般，記者試寫個「蘋」字，就寫咗5、6次先成功，相信有好大改進空間！</p><p>AsusEeeTopProfile
</p><p>處理器	IntelAtomN270<br> 記憶體	1GBDDR2<br> 晶片組	Intel945GSE<br> 硬碟	160GB<br> 屏幕	16吋16:9輕觸式<br> 網絡	802.11/LAN/藍芽2.0<br> 相機	130萬像素<br> 系統	WindowsXPHome<br> 機身顏色	黑、白<br> 查詢	Asus（35824770）</p></body></html>