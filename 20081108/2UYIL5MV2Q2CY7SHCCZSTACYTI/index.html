<html><header><meta charset="utf-8"><title>小室哲哉又被揭騙財</title></header><body><h1>小室哲哉又被揭騙財</h1><p>日前因詐騙而被捕嘅日本過氣音樂教父小室哲哉，臭史越揭越多。喺上年8月同9月，佢將創作歌曲嘅印製CD版權，同兩間音樂製作公司簽訂合約，並收取其中一間公司約237萬港元嘅定金，受害公司將喺本周入稟法院控告小室。仍然喺拘留所候審嘅小室，噚日投訴囚室好凍。此外，譚凱琪（Zoie）噚晚提起前師傅小室，忍唔住眼濕濕。</p></body></html>