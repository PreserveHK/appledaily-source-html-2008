<html><header><meta charset="utf-8"><title>再　見 - 鄧達智</title></header><body><h1>再　見 - 鄧達智</h1><p>「再見，唔好怪我第一句就同你講再見……」琴姐李香琴配關淑怡在陳輝陽《十二金釵眾生花》出現，人人驚艷；戴維斯在長途旅途上讓我細心聽他精選的MP3。幾天後回港途經深圳，急急找來國內正版，回程路上，我們不斷重複再聽琴關共jam的《三千年前》及琴姐獨白的《三千年後》，近深夜黑暗車廂內，除了她一再一再重說「……再見……」聽到一陣一陣似有似無又不見實質飲泣聲；是你，我，他……？<br> 誰人沒經過？……你同我去過嘅每一個地方，嗰啲地方，通通留喺我心裏面，我唔會講，我老喇，我只係會講：我喺度太耐，時間耐咗，難免知道人總會慢慢咁將過去淡忘，又會睇住啲嘢無聲無息咁消失。<br> 我點解要走？我先兩日唔知諗緊乜嘢，無端端走去睇日落，個日落就同我記得陪住你睇嗰個樣一樣。<br> 不過就算我點樣裝出若無其事，我都冇辦法唔承認，我失去嘅嘢實在太多喇……我要走喇，如果你記得番我係邊個……我知道，你一定會好唔捨得我，仲會好掛住我㗎……再見！<br> 臨別依依，對故人對前塵琴姐短短幾分鐘道盡人情世事，情緒高漲低徊，從車上一直聽到回家，讓她的三千年伴入沉睡。<br> 醒來，放入戴維斯為我錄音，追尋數十年，至小六之後一直未尋獲，不知名的DustySpringfield舊歌"IThinkIt'sGoingToRainToday"，過去多年買過Dusty歌集不下六、七張，就獨缺這首歌；唱寂寥，人間冷暖，朋友；揪人心淚歷久常新的感懷歌曲。一聽一個上午已過，伏案數小時不斷畫圖寫字，就似小時在老屋大廳下午家中無人的角落蜷縮沙發，一再一再聽着黑膠碟送來她微沙，別具韻味素質的歌聲，那是一把流淚的聲音，勸君莫選低落時段聆聽。</p></body></html>