<html><header><meta charset="utf-8"><title>中環在線：最受讚賞公司　蒙牛上榜 - 李華華</title></header><body><h1>中環在線：最受讚賞公司　蒙牛上榜 - 李華華</h1><p>上周日，蒙牛（2319）先派咗營銷總裁趙遠花上央視做show，又飲奶又灑淚，話呢場「八級大地震」損失慘重云云。唔夠一星期，蒙牛竟然入選《財富》中文版「最受讚賞中國公司」榜，仲跳升兩級打入五大！<br> 《羊城晚報》收到《財富》新聞稿，話即將公佈嘅「最受讚賞中國公司」榜，除咗頭三名不變，以第五名最矚目，就係上年都入榜嘅蒙牛。原因係05年起，蒙牛改革管理，推出「客戶之聲」，等決策者掌握經銷商提供嘅服務水平，但對於問題奶事件就隻字不提。可惜記者未搵到《財富》回應，但都忍唔住話佢畀奶企入十大，「的確需要很大的勇氣」。<br> 蒙牛趙遠花梗係話好啦，不過都覺得好意外囉。</p><p>十大最受讚賞中國公司</p><p>1.聯想<br> 2.海爾<br> 3.寶鋼<br> 4.招商銀行<br> 5.蒙牛奶業<br> 6.華為技術<br> 7.北京同仁堂<br> 8.奇瑞汽車<br> 9.青島啤酒<br> 10.貴州茅台<br> <br> 資料來源：《財富》中文版</p></body></html>