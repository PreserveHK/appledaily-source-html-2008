<html><header><meta charset="utf-8"><title>神迹部落：軍令如山撐硬德國 - 蘋果波神</title></header><body><h1>神迹部落：軍令如山撐硬德國 - 蘋果波神</h1><p>今晚首選撐牽牛推介嘅俄羅斯<br>荷蘭雖亂，但挪威唔夠抽<br>比利時有勢，小心西班牙作客斷纜</p><p>網誌日期：2008-10-14</p><p>「Onehastoacceptwhatthecoachesdecides.」（我們務必服從教練們決定！）這是拜仁守將拿姆，對逃兵、國家隊隊友古蘭爾嘅批評。喺一向講紀律打整體戰嘅德國，前鋒古蘭爾喺上輪國際賽不受重用下，私自半場玩失蹤，仲要唔聽電話，叫朋友同佢去集宿酒店，攞番啲行李，呢啲所謂千萬球星，EQ有時低過我哋一班輸打贏要嘅股民！<br> 兩年多前上任嘅德國教練路維有冇料屬後話，起碼怒斬古蘭爾，加上力克歐國盃4強嘅俄羅斯，肯定大振國家隊士氣；選唔選你，用唔用你，唔係球員可以自行判斷，你覺得自己好叻好巴閉，喺現今商業社會唔work，有幾多球星𠵱家可以凌駕領隊教練之上，你估自己係馬勒當拿咩。<br> 古爾蘭僅26歲，頭槌了得，但近年對國家隊建樹不多，比他後生嘅普多斯基、希美斯同傑斯寧，正奮起同老臣子高路斯爭位，冇古蘭爾，德軍損失不大。今晚主場對威爾斯，我必撐德國「主勝」。<br>  http://hk.myblog.yahoo.com/appleballmen/ </p><p>蘋果波神個人資料</p><p>英國足球狂熱，願能年年去朝拜。<br> （逢周一至周五見報）</p></body></html>