<html><header><meta charset="utf-8"><title>抵食燕窩下午茶自助餐</title></header><body><h1>抵食燕窩下午茶自助餐</h1><p>鬼唔知食燕窩好咩，多食可以增強免疫力，不過買両燕窩閒閒哋一千幾百，真係唔係人人豪得起！<br>不過太子酒店將推出的「燕窩濃情」下午茶自助餐我就食得起。大廚用印尼燕窩融入各式冷熱盤中，如燕窩蟹肉青瓜沙律、燕窩海鮮鮮果沙律、燕窩上湯餃子、燕窩蘑菇芝士批及脆炸蟹箝伴燕窩他他醬等，當然唔少得一系列精美燕窩甜點，當中的燕窩鮮果千層酥夠香口，終於可以豪食一次燕窩了！</p><p>日期︰2009年1月1日至31日<br> 時間︰逢星期六、日及公眾假期3:15pm-6:00pm<br> 價目︰成人$148、小童$118<br> 地址︰尖沙嘴海港城太子酒店大堂LobbyLounge<br> 查詢︰21136038</p></body></html>