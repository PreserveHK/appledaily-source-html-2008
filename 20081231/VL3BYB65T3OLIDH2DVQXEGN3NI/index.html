<html><header><meta charset="utf-8"><title>怨聲載道<br>小股東：畀乞兒都唔止</title></header><body><h1>怨聲載道<br>小股東：畀乞兒都唔止</h1><p>電盈（008）主席李澤楷與網通臨門一腳加價，可謂「玩殘」盈科拓展及電盈的董事和小股東，皆因兩間公司均須再召開多一次股東會，亦即無論贊成或反對，大家都要「行多一次」。對於昨日突然加價以至整個股東會的安排，與會的電盈小股東可謂不滿至極，場面怨聲載道。<br> 先說臨場加價，小股東認為，根本沒有誠意予他們考慮，有人高呼「加3毫子畀乞兒都唔止啦！」由於有新建議，股東會須押後，但須經股東同意延期；不過當主持股東會的法院會議主席霍德稱，自己其實可運用酌情權押後會議，即時令在場小股東起哄，抵制他提出舉手投票的建議，要改為透過填表方式進行投票。到霍德宣佈投票結果大比數通過押後法院會議和股東特別大會時，小股東即報以「噓聲」回應。</p><p>轟李澤楷欺騙</p><p>至於整體安排，由於出席者太多，電盈捨棄提供點心，而向小股東派發2張合共100元的美心餐飲券；有與會者指是「陰謀」，是想迫一心想「有餐食」的股東盡早離場，以左右投票結果。不過電盈發言人回應說，不派發點心是恐防太多人引起混亂。<br> 小股東昨把握機會炮轟李澤楷。其中陳先生說，「雖然富貴如浮雲，但我都有被欺騙嘅感覺，我買嚟都係長線收息，但𠵱家鑽石變玻璃；佢仲話私有化唔到唔派息，無公義，無社會責任，無心機做不如賣盤畀有心機嘅人做啦。」<br> 自稱也持有長實（001）及和黃（013）股票的小股東梁先生認為，李澤楷是一個「耍」他的「投機者」，「希望佢唔好欺壓小股東，尤其係佢今次私有化係用財技，不動用一分一毫，係用公家錢去私有化間公司」。他又說，「我對李氏家族處事方針好有保留，我唔寄望叫佢（李嘉誠）教吓個仔」。</p></body></html>