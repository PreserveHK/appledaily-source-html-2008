<html><header><meta charset="utf-8"><title>杏兒、宗澤《勁歌》新人大熱</title></header><body><h1>杏兒、宗澤《勁歌》新人大熱</h1><p>無綫近年力捧旗下經理人合約的藝人兼當歌手，備受力捧的王祖藍、黃宗澤、鍾嘉欣和胡杏兒今年都進軍樂壇新人。無綫大後日舉行《2008年度十大勁歌金曲》頒獎典禮，對於如何分配獎項給入圍候選新人4名親生仔女非常頭痕。</p><p>陳偉霆穩奪金</p><p>《勁歌》的最受歡迎新人獎會分男女子組，男新人的金獎以陳偉霆（William）呼聲最高，其實William在06年曾以SunBoy'Z姿態出現，嚴格來說並非新人。至於銀銅獎將會是無綫親生仔黃宗澤和王祖藍之爭。<br> 女新人方面，鍾嘉欣和胡杏兒也會是熱門金獎人選，但鍾嘉欣日前先在新城頒獎禮，力壓胡杏兒取得新城勁爆新人王，相信無綫為安撫胡杏兒，大後日有機會以金獎作補償。<br> 此外，有網友指胡杏兒比鍾嘉欣更加值得贏新城勁爆新人王，胡杏兒昨日在電視城說：「好多謝大家嘅支持，不過我覺得應該平心靜氣去睇呢件事，𠵱家我反而覺得贏咗自己，起碼今年有過好多新嘗試。」<br> 採訪：何慧斯、葉雪</p></body></html>