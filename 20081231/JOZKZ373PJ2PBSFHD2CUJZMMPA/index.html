<html><header><meta charset="utf-8"><title>蘋果批：「深喉」勁爆的迷思 - 孫柏文</title></header><body><h1>蘋果批：「深喉」勁爆的迷思 - 孫柏文</h1><p>電郵：mailto:pie@appledaily.com<br>網誌：http://pieatapple.wordpress.com</p><p>上個禮拜，喺水門事件中爆料嘅「深喉」，即當年美國聯邦調查局FBI嘅副局長MarkFelt逝世。究竟佢同《華盛頓郵報》中，兩位負責報道事件嘅突發版記者Woodward、Bernstein，同批准報道出街嘅老總BenBradlee，有甚麼誘因同動力最終令尼克遜總統黯然下台？撰文：孫柏文</p><p>《新聞系教科書版》<br>1</p><p>「深喉」眼見尼克遜嘅惡行，被良心推動告發去報館。</p><p>2</p><p>正義傳媒《華盛頓郵報》中兩位「唔使出糧都返工」嘅後生記者，聯同知道要擔當社會責任嘅資深老總，就為公義將惡行公諸於世。</p><p>3</p><p>最後尼克遜辭職下台。</p><p>《不方便的真相》<br>1</p><p>由1935年FBI正式成立至1972年，就任37年局長嘅Hoover胡佛，成功令FBI變成一個上至總統都唔敢管嘅獨立王國。</p><p>2</p><p>方法係FBI用盡方法，甚至連總統都被不斷監視，去搜集政客黑材料。</p><p>3</p><p>之後如果有政客想「郁」FBI，佢哋就跟一貫「程序」，勁料畀傳媒去摧毀個政客。</p><p>4</p><p>1972年胡佛去世，副局長又離職，第三把交椅嘅MarkFelt諗住可以上位。點知尼克遜想整頓FBI，空降外人做局長。</p><p>5</p><p>結論：原來事件中人人都係為私利。不過傳媒原來同自由市場一樣！當每個人為自己謀求利益時，真相就會被揭露，令社會得最大利益。自由市場萬歲！</p></body></html>