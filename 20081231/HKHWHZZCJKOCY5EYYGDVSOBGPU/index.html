<html><header><meta charset="utf-8"><title>阿倫勸張茆入娛圈</title></header><body><h1>阿倫勸張茆入娛圈</h1><p>譚詠麟（阿倫）昨日在灣仔會展拍攝「香港音樂匯展2009」廣告，談到和倪震啜爆的女主角張茆前日發聲明表示願意承擔責任及面對一切，問阿倫可覺得事件已告一段落？他說：「我覺得冇用囉，個女仔得兩條路可以行，一係入娛樂圈，一係就返嚟香港面對，唔應該逃避，過一段時間就冇事㗎啦。」<br> 倪震被喻為賤男，阿倫打趣道：「都係虛名啫，唔好咁在意。」問他有何忠告給倪震和周慧敏？他說：「早啲生個BB，過家庭樂，乜都唔好理，大家一齊閉關。」</p><p>袁彌明鬧負心漢</p><p>另外，袁彌明昨日出席亞視活動，她認為倪周鬧劇錯在男主角，她說：「錯一定係左右逢源嗰個，鬧人狐狸精之前要先鬧負心漢，一個女仔鍾意咗一個未結婚嘅男人係冇錯㗎。」對於網民大罵周慧敏笨，袁彌明說：「投資咗咁多青春同時間，真係好大犧牲，其實好多女仔都會隻眼開隻眼閉，但都要有底線。」<br> 採訪：胡比、王崇穎<br> 攝影：陳志嵐</p></body></html>