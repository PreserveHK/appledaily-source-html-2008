<html><header><meta charset="utf-8"><title>澤尻下月行婚禮</title></header><body><h1>澤尻下月行婚禮</h1><p>日本女星澤尻英龍華，前日同未婚夫高城剛由倫敦飛返日本籌備婚禮。前日，澤尻同媽媽一齊到亡父同亡兄墓前報告婚事，澤尻阿媽透露幾個月前，高城以一句「請將英龍華交給我」向佢提親。據知澤尻打算下月中喺東京嘅神社舉行日式婚禮，到時會着上日式傳統嫁衣，婚禮只會招待雙方數十名親友，另外佢哋會到夏威夷擺酒同度蜜月，之後澤尻計劃再到英國以外嘅地方繼續學英文。</p></body></html>