<html><header><meta charset="utf-8"><title>慶功宴High過李連杰<br>華仔：好似我真係攞影帝</title></header><body><h1>慶功宴High過李連杰<br>華仔：好似我真係攞影帝</h1><p>李連杰努力28年，前晚首度登上香港電影金像獎的影帝寶座，他不忘感謝愛妻利智，還發表兩個等於一個的愛的宣言，但他往慶功時卻不覺特別興奮，反而得最佳男配角獎的劉德華沒因失卻影帝而失望，妹仔大過主人婆，他在大會慶功宴上滿場飛，不停接受恭賀，有人誤會他得影帝而祝賀他，華仔說：「大家都開心過我，好似我真係攞影帝咁。」</p><p>第27屆香港電影金像獎頒獎典禮前晚在尖沙嘴文化中心舉行完畢，眾得獎人開心出席大會在洲際酒店舉行的慶功宴後，也各自開派對慶祝。新影帝李連杰得獎時興高采烈表示要感謝老婆利智，他深情地說：「感謝我的女主角，我的太太利智，其實也不用感謝，因為在我的心中，太太就是我，我就是太太，兩個是一個。」</p><p>記者追訪杰仔皺眉</p><p>杰仔與好友劉德華都憑《投名狀》角逐影帝，結果他擊敗華仔，他說謝詞時也不忘說：「是你們讓我再一次覺得《投名狀》兄弟靠不住，出賣了你，華哥，抱歉。」雖然杰仔在台上興奮，但當他昨日凌晨到達林建岳在尖沙嘴為《投名狀》及《門徒》舉行的慶功宴時，被數十記者團團包圍，有電視台人員弄倒器材，場面混亂，杰仔見狀不耐煩地皺眉，被問到得獎心情，他說：「沒甚麼，拍戲不為別的興奮。」<br> 杰仔看來心情平靜，反而失落影帝卻得最佳男配角的華仔，在大會慶功宴上開心地滿場飛，他接受訪問說：「我一直冇諗過得獎，我入到慶功宴，大家都恭喜我攞影帝，大家都開心過我，好似我真係攞影帝咁，我話我係攞男配角呀。今年衰咗畀任何一個人都冇覺得醜，個個都做得好，我失落喺高手李連杰手上，我非常開心。」<br> 華仔離開時，獲酒店門外近半百fans恭賀，其後他到林建岳的慶功宴，吸引途人停下張望及握手，談到有指杰仔曾謂若華仔得影帝就請他將獎座捐給他，華仔說：「佢攞到梗係咁講，我係都唔會捐。」</p><p>君如當眾吻賀老公</p><p>陳可辛與吳君如分開到達林建岳的派對，但恩愛地結伴離去，君如還當眾吻賀老公。陳可辛笑責君如在宣佈最佳導演得獎名單時向他搖頭，讓他誤以為自己落敗，君如則說：「我根本冇睇到結果，我係想佢冇嘅話唔使咁難過，有咪驚喜囉。」她又說：「我向來揀啱老公，攞唔攞獎都揀呢個。」<br> 徐子珊前晚憑《跟蹤》奪得最佳新演員獎，她連走三場慶功，出席完大會慶功宴及《跟》片的慶功派對後，再到尖沙嘴與她的朋友一同慶祝，圈中只有高鈞賢到賀。同入選最佳新演員獎卻落敗的鍾嘉欣沒到賀，子珊表示嘉欣翌日清晨6時要開工，故已回家休息。<br> 採訪：魯萍、王連連、駱華齡<br> 攝影：林德雄、葉君海、藍文浩</p><p>一網講盡：網友彈金像獎悶爆</p><p>《第27屆香港電影金像獎頒獎典禮》前晚曲終人散，不過節目內容、賽果以至頒獎嘉賓都被網友大肆批評。<br> <br> chungmm：唔覺得李生（李連杰）做得好到可以攞影帝囉！<br> <br> WING_SWK：Stephy頒獎先係奇聞呀！<br> <br> Mich.：成日問番啲同樣問題，好悶……啲笑話都唔好笑嘅！<br> <br> kenwow2001：造馬啦！《神探》得一個獎咁少???<br> <br> slamdunk007：吳雨霏個妝好突出……邊個化妝師之作？<br> <br> 資料來源：香港討論區</p></body></html>