<html><header><meta charset="utf-8"><title>清真羊肉　show唔羶</title></header><body><h1>清真羊肉　show唔羶</h1><p>街市男劉晉又出動！今次帶我們到尖沙嘴街市與韓國街——金巴利街買靚餸。海防道街市有巴基斯坦人經營的清真牛羊肉賣；金巴利街更加有大量韓國食材，要煮幾味，選擇極多，就看街市男有甚麼推介！<br><br>記者：廖秀娟<br>攝影：楊錦文<br>菜譜及示範：劉晉</p><p>街市男海防道尋肉記</p><p>摩洛哥羊肉煲</p><p>0hr20min<br> 4人份<br> <br> 香料與小米飯的結合，一吃便是異國風味；清真羊肉果然羶得清淡，沒一般羊肉的強烈，日後可試做更多菜式啊！</p><p>材料</p><p>羊肉1公斤、橄欖油4湯匙、洋葱3個、蒜頭2瓣（切片）、無花果亁10粒、杏仁50克、孜然粉1茶匙、肉桂粉1茶匙、香葉3片、亁辣椒1茶匙、薑茸2湯匙、茄膏200毫升、番茄400克、小米飯（Couscous）200克、意大利芫荽3棵、鹽/黑胡椒各少許</p><p>做法</p><p>1.羊肉切成方塊（可請肉販代勞），以鹽和黑胡椒調味。鍋子內放2湯匙油，下羊肉以中火略炒，炒至羊肉轉色即盛起。<br> <br> 2.洋葱切粒；洗淨鍋子下餘油，下洋葱和蒜片同炒至洋葱軟化，再下無花果亁、杏仁、孜然粉、肉桂粉、香葉、亁辣椒、薑茸及茄膏同炒，下羊肉及水1杯後冚蓋。<br> <br> 3.以慢火煲１小時或放在140℃焗爐焗1小時亦可。放進番茄和小米飯後攪勻，慢火煲10分鐘。切碎意大利芫荽混入羊肉煲中進食。</p><p>李小姐問：清真羊肉跟普通羊肉有咩唔同？幾錢一斤？唔係回教徒買唔買得？<br> <br> 答：唔一定係回教徒至買得。回教徒認為血是不潔之物，所以宰牛羊前要先放血，簡單來說，清真牛羊肉幾乎沒血腥味，兩者大概都是$80/斤。</p><p>泡漬明太子蒸蛋</p><p>0hr20min<br> 4人份<br> <br> 蒸蛋千變萬化，放上明太子，又變成有淡淡海產鹹香的香滑選擇。說到底最講究是蒸蛋的技巧，按照街市男劉晉的提供，一定可以蒸出滑蛋啊！</p><p>材料</p><p>明太子1條、蛋3隻、葱花1茶匙、生抽1至2茶匙、水300毫升</p><p>做法</p><p>1.以少許油塗在蒸碟內防黐底；明太子切薄粒鋪碟上。<br> <br> 2.雞蛋加水，用筷子打拂至均勻，把蛋液倒進蒸碟內，面加上一層保鮮紙。<br> <br> 3.放進蒸籠，以中火蒸15分鐘，每5分鐘開一次蒸籠蓋。從蒸籠取出，灑上葱花，按喜好下點生抽調味即成。</p><p>陳小姐問：咩係明太子？味道係點？仲有咩煮法？<br> <br> 答：明太子係鱈魚的魚春，日本及韓國人最愛醃成漬物；由於通常是醃物，所以味道都是帶鹹或辣的海鮮腥味；可以蒸或做沙律及意粉，做法非常廣泛。&#13;</p><p>泡菜炒飯</p><p>0hr20min<br> 2人份<br> <br> 以韓國國寶泡菜做韓式炒飯，「炒」法明顯跟中式有別，沒大炒大鬧，飯放下去略拌便成，濕濕哋、辣辣哋的食法，一樣激發胃口。</p><p>材料</p><p>白飯2碗、大白菜泡菜100克、葱2棵（切粒）、豬腩肉250克（切片）、生抽/油/麻油各1茶匙、洋葱1/4個（切粒）、蒜1瓣（剁茸）、蛋1隻、鹽/胡椒粉各適量</p><p>做法</p><p>1.泡菜切細粒，留下泡菜汁作調味用。生抽醃肉片。<br> <br> 2.燒熱鍋子下油，把腩肉放進鍋子翻炒，炒至豬肉出油，下洋葱和泡菜同炒一會，下蒜茸和葱粒多煮一會後熄火。<br> <br> 3.把飯加到鍋子，並下麻油，開中火並翻炒至所有材料混和，下鹽和胡椒調味。<br> <br> 4.最後煎隻太陽蛋，上碟時跟飯「戴帽」。如果愛吃辣，不妨加點韓國辣醬（Kochujang）！</p><p>李小姐問：你炒飯時只係兜兩兜，呢個炒飯係咪唔使炒得太耐？<br> <br> 答：韓式炒飯係唔使炒到好似中式炒飯咁亁嘅，放落去兜兩兜就得㗎喇！</p><p>拔絲蘋果</p><p>0hr30min<br> 2人份<br> <br> 第一次吃拔絲甜品也是在京菜館，覺得很神奇！原來做法是這麼花工夫！要做好糖漿，得練習多幾次，火候控制不好，很易燶！</p><p>材料</p><p>蘋果300克（約2個去皮去核）、生粉/鹽各少許、蛋白1個、粟粉1湯匙、麵粉1湯匙、砂糖350克、白醋1茶匙、水100毫升</p><p>做法</p><p>1.蘋果切件去芯浸鹽水防變色。蛋白、粟粉和麵粉在小碗中混和成炸漿。<br> <br> 2.燒紅一鑊油，蘋果拍上生粉後沾上炸漿，炸至金黃色盛起。<br> <br> 3.小鍋子加熱下水100毫升，分數次下砂糖，每次中火煮至溶化才再下另一份砂糖，其間要不斷攪拌，小心煮成漿狀及漸變深色。<br> <br> 4.用溫度計監察糖漿溫度，當糖漿到160℃至170℃加入白醋，拌勻即可熄火，並把蘋果傾盆而下，沾上糖漿並立即放進冰水，冷卻後即可上碟，宜立即進食。</p><p>Vendy問：糖係咪要細火慢慢攪？點解唔可以一次過落晒啲糖去攪呀？<br> <br> 答：糖一定要細火慢攪逐次放，因為一次過落晒，啲糖受熱唔均勻，就會煮到一嚿嚿。</p><p>網上重溫<br>  http://cooking.appledaily.com </p></body></html>