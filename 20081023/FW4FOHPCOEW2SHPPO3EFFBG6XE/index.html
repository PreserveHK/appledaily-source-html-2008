<html><header><meta charset="utf-8"><title>亞姐埋身肉搏<br>12號袁小曼輸上圍　寸2號譚麗思腰粗</title></header><body><h1>亞姐埋身肉搏<br>12號袁小曼輸上圍　寸2號譚麗思腰粗</h1><p>十三位香港區候選亞姐昨日穿上三點式會見傳媒，當中不少佳麗都有粗腰肥大髀，而2號譚麗思、6號涂勁枝、8號徐妮雅和12號袁小曼的上圍連泳衣也險些遮蓋不住其雙峯，四女雖然同樣胸大，但袁小曼自言腰幼，略為優勝。</p><p>由亞視舉辦的《2008亞洲小姐競選》十三位香港區候選佳麗，昨日於屯門冠峰園齊齊以三點式泳裝示人，當中不乏粗腰肥大髀，其中上圍達35吋的分別為6號涂勁枝、8號徐妮雅和12號袁小曼，雖然三位已有逼爆之感，但依然敵不過擁有36吋上圍的2號譚麗思，其身材明顯最為突出，雖然上圍最豐滿，但她的腰圍同樣以26吋最粗。</p><p>姚佳雯厭大胸</p><p>昨日譚麗思出場時明顯胸部閃令令，問她是否刻意塗上太陽油時，她說：「唔係，因為我好熱，係出汗！」譚麗思自言上圍大未有感到不便，但對於腰部同樣較粗，她則死撐說：「我本身跳舞㗎，下身冇肌肉跳唔到舞。」<br> 原本被冠以岩石胸的袁小曼，昨日同樣十分有睇頭，本身上圍35吋的她雖然上圍明顯輸了一吋，但自誇腰肢最幼，明顯暗寸其他人腰粗，她說：「我腰幼！睇落身形S啲。」而上圍34吋的1號姚佳雯表示未有羨慕大胸，她說：「我唔鍾意大胸，不過我覺得12號腰幼，整體都OK，不過上圍大望落會肥啲。」</p><p>吳建豪妹腿粗</p><p>至於吳建豪同母異父的妹妹13號姚鳳鳳，雖然身形比首次見面時瘦了不少，但她的一對甲組腳依然成為全場之冠，她以國語說：「因為我跳舞，所以很多肉都會落在腿上，比較難減，但我會盡力，要慢慢減，太快會對身體不好。」<br> 採訪：王崇穎<br> 攝影：黃文偉&#13;</p></body></html>