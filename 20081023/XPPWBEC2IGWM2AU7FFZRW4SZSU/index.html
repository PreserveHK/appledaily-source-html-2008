<html><header><meta charset="utf-8"><title>Series850搶試《墨攻》<br>睇盡劉華面色</title></header><body><h1>Series850搶試《墨攻》<br>睇盡劉華面色</h1><p>高清盒，鑊氣多，加上話題隨京奧曲終人散，Blu-ray又再成為HDTV玩家首選！不過近期台慶劇《珠光寶氣》熱爆，睇劇集亦講求高清！Samsung最近公佈內置數碼接收器嘅Series850iDTV，一隻Remote玩晒新舊制式，今次再搵埋未賣街嘅BD版《墨攻》即場試播，萬人攻城，場面震撼！<br><br>記者：陳國輝<br>攝影：王文忠</p><p>30級任校</p><p>有人問，點解劉華個短髮Look同其他演員咁大分別嘅？嗱，夾唔夾時代係其次，但當我透過Series850睇見佢嗰陣，原來膚色可以有咁多變化！機內特設膚色調校，數值由-15至+15多達30級，至於邊一種層次先睇得最舒服，閣下不妨慢慢Tune到夠；但如果你係初哥一名，可以喺Menu內選擇標準、電影、運動等模式，梗有一種啱你。</p><p>「機頂盒」2秒反應</p><p>外觀貫徹上代Series650使用CrystalDesign，機殼再採用半透明鏡面為裝飾；機身厚度與一元相若，勁Slim！另一熱話係內置數碼接收器，睇高清節目唔使另加機頂盒，慳番唔少位；實試感覺表現一般，尤其轉台反應稍慢，需時2-3秒。</p><p>新玩日風ContentLibrary</p><p>日本已有所謂嘅AV部屋，將高清電視結合電腦功能，等你可隨時睇電視、睇相、睇片、聽歌，非常方便。<br> 香港未有得試，但Series850就扭出呢一項ContentLibrary，利用Remote啓動後，即可觀賞已內置嘅ArtGallery、玩MiniGames、學烹飪或纖體運動，據講仲可上網Update最新內容；當然你亦可將電腦資料抄入USB手指，再經iDTV播放，勁方便。</p><p>Profile</p><p>屏幕闊度：46"<br> 解像度：1,920×1,080<br> 對比值：70,000:1<br> 主要功能：1,080P全高清顯示、內置數碼接收器、100HzMotionPlus、4組HDMI端子、內置ContentLibrary、支援Wiselink、光纖音頻輸出、CrystalDesign<br> 售價：$37,580<br> <br> Samsung（36984698）</p></body></html>