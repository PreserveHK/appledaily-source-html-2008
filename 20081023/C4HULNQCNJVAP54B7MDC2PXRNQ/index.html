<html><header><meta charset="utf-8"><title>高雄開餐之五：初戀18°</title></header><body><h1>高雄開餐之五：初戀18°</h1><p>去咗咁多日高雄，今日去鄰近南投。<br>南投黃包車司機馮叔叔說「託我的福」認識了紙教堂，轉頭，我「託他的福」，找到台灣人氣巧克力工房18°。</p><p>18°巧克力工房在南投只此一家別無分號，而且不算便宜，6粒禮盒裝約$58，但網上爆紅，人人經過南投，都買幾千蚊台幣朱古力做手信，說其媲美名牌Godiva。店內朱古力二十多款，特別款有胡椒朱古力、朱古力麻吉、百香果、玫瑰、阿薩母奶茶味，將中部特產擺晒入去。店主大方體貼，客人來幫襯，送上清茶一杯，要邊款，成粒成粒提供試味。最暢銷是85%生（新鮮）朱古力，送入口真係有初戀嘅感覺。</p><p>黃包車叔叔也買了一盒：「昨天跟老婆說老闆請我吃兩顆朱古力，好好吃，她一直念一直念，說我怎麼沒有帶給她吃……」接着笑瞇瞇挑了夏威夷果仁味回去孝敬老婆，我見到，阿嬸真係泛起初戀嘅微笑！<br> <br> 記者、攝影：劉嘉蕙</p><p>18°巧克力工房<br> 地址：南投縣埔里鎮慈恩街20號<br> 電話：（886）49-2984863<br> 網址： http://www.feeling18.us </p></body></html>