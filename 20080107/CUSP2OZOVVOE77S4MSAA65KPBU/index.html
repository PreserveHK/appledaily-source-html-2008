<html><header><meta charset="utf-8"><title>淡忘喪母痛　Blog現歡顏<br>KanyeWest棋戰Beyonce10鋪9輸</title></header><body><h1>淡忘喪母痛　Blog現歡顏<br>KanyeWest棋戰Beyonce10鋪9輸</h1><p>好多人以為hiphop歌手淨係識買靚車同BlingBling首飾，但其實佢哋都有童真嘅一面，好似紅人KanyeWest就鍾意玩四子棋ConnectFour。自稱打遍天下無敵手嘅佢，最近同Beyonce對壘時，竟然俾呢位女將殺到片甲不留，非常失威。<br> 日前Kanye喺blog度話玩咗ConnectFour咁多次，淨係贏過Beyonce一次，佢仲將贏嗰次嘅相擺上blog㖭，佢喺blog話︰「當我去到歐洲巡迴時，會不停咁玩呢個遊戲，好多朋友都會一齊玩，但大家𠵱家知道Beyonce先係真正冠軍級人馬，我噚晚同佢玩咗兩手，佢竟然直落贏咗我9盤。呢張係我唯一一次贏佢時影嘅相。」睇Kanye同Beyonce對弈時個樣，真係分分鐘專心過錄歌嗰陣。</p><p>罕有淡妝Look</p><p>今次係Kanye早前喪母後，首次公開發言，睇佢嘅笑容，喪母痛似乎慢慢復元，好多網友都替佢高興，WeddingPeach話︰「好高興見到Kanye開心番，我諗佢身邊嘅朋友都會繼續支持佢。」ariel︰「不過更難得係可以見到Beyonce淡掃蛾眉個便服look。」<br> 網址： http://justjared.buzznet.com/2008/01/02/kanye-west-connect-four-loser/ <br> 網址： http://www.kanyeuniversecity.com/ <br> 版主：網盜王尊尼Deep<br> 本欄逢周一至五刊出</p></body></html>