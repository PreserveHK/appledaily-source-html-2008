<html><header><meta charset="utf-8"><title>中環在線：改革開放　經濟百巨人 - 李華華</title></header><body><h1>中環在線：改革開放　經濟百巨人 - 李華華</h1><p>內地搜狐網搞咗個《中國改革開放30年經濟百人榜》，選出對內地由閉塞嘅計劃經濟，走向市場經濟主導過程中，最有貢獻同代表性嘅100位企業家同學者。除咗唔少近年內地富豪同大企業阿頭上榜之外，仲包括幾位香港有錢佬。百人榜中，姓王嘅有9位上榜，其次係姓馬嘅，佔7個。至於女性都有幾位，評語方面都有別號，好似「鐵姑娘」、「女強人」、「鋼鐵女人」呀咁，但就偏偏冇超人、即係你同我都熟悉嗰位李超人呀！</p><p>馬雲</p><p>上榜當然唔係因為阿里巴巴（1688）帶挈散戶賺錢，根據搜狐嘅評語，馬生係最早喺中國開拓電子商務應用嘅企業家，最重要係佢一直堅守互聯網領域。</p><p>李寧</p><p>雖然喺體操場上跌過，今日人到中年、髮線上移，但喺中國人心中，佢係永遠嘅體操王子。佢創立民族體育品牌，結束中國運動員喺奧運會上着來路貨嘅歷史。</p><p>張茵</p><p>雖然中國女首富之位俾碧桂園（2007）太子女楊惠妍取代，但從回收廢紙中白手興家，搜狐用中國「循環經濟」發展踐行者嚟形容。華華就話，單憑喺廢紙中發達呢一項，已經夠份量成為中國同胞偶像。</p><p>霍英東（已故）</p><p>唔使多講，淨係「愛國商人」呢個朵，數中國經濟名人，點可以數漏霍老。佢老人家嘅故事固然為人津津樂道，佢後人嘅花邊新聞，更加係一代比一代吸引。</p><p>曾憲梓</p><p>你老竇後生時，可能唔識Dior、Gucci，但講到金利來領呔，就係人所共知嘅名牌。佢老人家靠一把剪刀起家嘅故事，後生仔可能冇聽過，但年過三十嘅就應該聽過佢新抱嗰首名曲《一人有一個夢想》。</p><p>邵逸夫</p><p>年過百歲嘅邵sir，係全球年紀最大嘅上市公司主席，喺中國電影史上寫下多個「第一」，亦係一個大慈善家，每年攞成億出嚟支持大陸公益事業。華華認為，佢最功德無量係，為無數後生仔創造明星夢。</p><p>中國改革開放30年經濟百人榜</p><p>‧阿里巴巴主席馬雲<br> ‧已故國務院發展研究中心名譽主任馬洪<br> ‧騰訊總裁馬化騰<br> ‧中國平保董事長馬明哲（圖）</p><p>‧前石家庄造紙廠廠長馬勝利<br> ‧前吉林省三岔子林業局局長馬輝普<br> ‧招銀行長馬蔚華<br> ‧海南省委書記衛留成<br> ‧奇瑞汽車董事長尹同耀<br> ‧萬科董事會主席王石<br> ‧已故北大方正董事長王選<br> ‧王碼集團董事長王永民<br> ‧台塑董事長王永慶<br> ‧前無錫漂染廠廠長王永壽<br> ‧許繼集團董事長王紀年<br> ‧鄂爾多斯羊絨董事長王林祥<br> ‧中國保險業協會會長王憲章<br> ‧大連萬達董事長王健林<br> ‧中科院科技政策研究員牛文元<br> ‧青春寶集團董事長馮根生<br> ‧昌寧集團董事長石山麟<br> ‧巨人投資董事長史玉柱<br> ‧中糧集團董事長寧高寧<br> ‧中星微電子主席鄭中翰<br> ‧北大光華管理學院名譽院長厲以寧<br> ‧新希望集團創辦人劉永行<br> ‧中國醫葯集團董事長劉存周<br> ‧中國社會科學院顧問劉國光<br> ‧傻子瓜子公司創辦人年廣久<br> ‧人大常委會副委員長成思危<br> ‧東明商業集團總經理關廣梅<br> ‧華為技術總裁任正非<br> ‧中國政法大學教授江平<br> ‧駿豪集團主席朱樹豪<br> ‧李寧體育董事長李寧<br> ‧吉利控股董事長李書福<br> ‧TCL集團董事長李東生<br> ‧前沈陽電工廠長李正治<br> ‧前健力寶集團董事長李經緯<br> ‧國家民航總局局長李家祥<br> ‧小崗村嚴俊昌等18位農民<br> ‧蒙牛董事長牛根生（圖）</p><p>‧前衡陽變壓器廠長杜聆<br> ‧前國務院農村發展研究中心主任杜潤生<br> ‧浙江海鹽襯衫廠長步鑫生<br> ‧華西集團副董事長吳仁寶<br> ‧中海集裝箱集團總裁麥伯良<br> ‧雙星集團總裁汪海<br> ‧國務院發展研究中心研究員吳敬璉<br> ‧金山集團董事長求伯君<br> ‧玖龍紙業董事長張茵<br> ‧前石家庄第一塑料廠長張興讓<br> ‧聯和運通董事長張樹新<br> ‧北大光華管理學院院長張維迎<br> ‧海爾集團總裁張瑞敏<br> ‧電視廣播主席邵逸夫<br> ‧娃哈哈董事長宗慶后<br> ‧吉林省副省長竺延風<br> ‧聯想控股總裁柳傳志（圖）</p><p>‧武漢市委書記苗圲<br> ‧北大經濟研究中心主任林毅夫<br> ‧海信集團董事長周厚健<br> ‧前解放軍日報副總編輯周瑞金<br> ‧大新華航空董事長陳峰<br> ‧已故華夏新技術開發研究中心<br> ‧創辦人陳春生<br> ‧全國政協副主席經叔平<br> ‧上海汽車董事長胡茂元<br> ‧前任南京大學哲學系副主任胡福明<br> ‧清華大學公共管理學院教授胡鞍鋼<br> ‧中大財務學系講座教授朗咸平<br> ‧正泰集團董事長南存輝<br> ‧已故中信投資董事長榮毅仁<br> ‧無錫尚德電力董事長施正榮<br> ‧新東方教育董事長俞敏洪<br> ‧中興通訊董事長侯為貴<br> ‧前第一汽車集團董事長耿昭杰<br> ‧四通集團董事長段永基<br> ‧大寨黨總支書記郭鳳蓮<br> ‧前任長虹電器董事長倪潤峰<br> ‧中國神華總裁凌文<br> ‧浙江大學工商管理學院院長高尚全<br> ‧波司登董事長高德康<br> ‧前招商局局長袁庚<br> ‧貴州茅台董事長袁仁國<br> ‧國家雜交水稻專家袁隆平<br> ‧皇明太陽能董事長黃鳴<br> ‧民建中央副主席黃關從<br> ‧國美集團總裁黃光裕<br> ‧春蘭公司主席陶建幸<br> ‧三一集團董事長梁穩根<br> ‧北大經濟學院教授蕭灼基<br> ‧前寶鋼集團董事長謝企華<br> ‧泰國正大集團總裁謝國民<br> ‧格力電器總裁董明珠<br> ‧已故中科院經濟研究員董輔礽<br> ‧金利來董事長曾憲梓<br> ‧北京南洋林德投資總裁溫元凱<br> ‧萬向集團主席魯冠球<br> ‧已故中科院院士薛暮橋<br> ‧已故全國政協副主席霍英東<br> <br> 資料來源：搜狐財經</p></body></html>