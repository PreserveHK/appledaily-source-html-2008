<html><header><meta charset="utf-8"><title>Converse百年慶<br>美日搞大佢</title></header><body><h1>Converse百年慶<br>美日搞大佢</h1><p>100年來，在善變不留情的潮流界仍可屹立不倒，的確係值得慶賀的事。舊年開始已事先張揚08年會大搞百年賀壽的Converse，踏入1月，美日版Converse兩邊立刻急趕發炮。100周年紀念版應該會由年頭殺到落年尾，大家今年會有排大開眼界。潮界個個近年追舊玩復刻，Converse周年紀念亦不例外。日本紀念版唱同一歌仔，美版則用上多年經典舊款換新瓶，各有吸引之處，睇見都有破產之打算。你我迷舊總有它的原因，不變勝萬變的紀念，就已經係最簡單最有效的紀念上策。<br><br>記者：許維雅<br>攝影：伍慶泉、周旭文&#13;</p><p>日版</p><p>軍綠色AllStarMa-NylonHi$730<br> （復刻：1999年AllStarNylonHi）</p><p>日版──復刻百年經典
</p><p>今次100周年紀念大企劃，美日Converse貫徹以往始終，各有各搞，各有各做。紀念主題玩懷舊經典的日版Converse，選擇100年來多對經典鞋款換上新色，套上紀念版新包裝。除換上活動型可取出的鞋墊，AllStar型號鞋尾標記更變成凹凸字。他們其實於12月已急不及待開始推出限量紀念版球鞋，暫時已經安排至3月推出40個鞋款。Converse香港店將於1月尾引入數個日版鞋款，但多間水貨店已搶先售賣12月及1月的日本紀念版Converse。當中以軍綠色絹面的AllStarHi最受歡迎，其次少有出迷彩的日本Converse造就83SYEDEHI都十分搶手。其實復刻1922年的B-9才係較少見的經典，收藏價值更高。</p><p>日版</p><p>紫色CanvasChevronStarOX$499<br> （復刻：1970後半AllStarCanvasII）</p><p>美版</p><p>100PeoplebyStevenMonti（#58）$699</p><p>日版復刻逐對睇</p><p>店舖查詢：<br> FOOTSTEPPLUS（21916534）<br> 銅鑼灣駱克道461號地下<br> <br> FOOTSTEPPLUS（21481143）<br> 太子始創中心2樓233至236號舖</p><p>睇好日版復刻夠Basic</p><p>波鞋店芝加哥一向都有售賣美日版Converse，店長David：「其實Converse咁多年最好賣都係平嘅Basic鞋款，長賣長斷貨。今次100周年推出咁多新貨款，揀貨會以鞋款為主。我較睇好日版玩復刻的系列。因為大眾接受新款Converse的程度較低，太多花款的好睇唔好賣。」</p><p>美版──100個故事的創作</p><p>在香港潮界而言，可能口味相近，日版往往比美版吃香。但今次100周年紀念版，美國一點也不遜色，出動100位Artists大玩創新、玩藝術、玩圖畫。大部份Artists都選上經典的ChuckTaylorAllStarHi作畫板，以100作主題令每對鞋背後添上一個故事，好似StevenMonti用100個人的設計及理念帶出生命的重要性，其次100個希望、100個正面想法等都十分有意義。其實美版慶賀100周年分為兩部份，有自行推出的紀念版之外，更找來100位Artists推出100款球鞋，這100款的紀念版更為RedProject籌款。香港暫未落實多少鞋款到港，但絕對會陸續有來，月尾先推出4款紀念版，大家要密切留意。（以下美國紀念版於2月尾發售）</p><p>店舖查詢：<br> ConverseConceptShop（21753688）<br> 尖沙嘴海港城港威商場2503號舖<br> <br> PedderRed（21183581）<br> 銅鑼灣時代廣場509-10號舖</p><p>美日官網齊齊谷</p><p>Converse踏入100周年有幾大件事，睇吓美國及日本官方網址何其大陣仗就知。兩個網站都分別製作一條短片全力宣傳100周年，日本網站更找來100位日本不同行業的Artists大談100個Dreams，暫時只有44位，更有問答遊戲跟你回顧Converse這100年來的歷史，挑戰者更有機會參加抽獎，只可惜得日文。而美國官方網並未詳細交代100對找Artists設計的作品，但就已經刊登5款100周年紀念版。香港雖然未必會有齊所有美版行貨，但據記者所知，本月17號將會公佈有4對100周年紀念版到港，大家可到網站先睹為快及密切留意。（ http://www.converse.com） </p></body></html>