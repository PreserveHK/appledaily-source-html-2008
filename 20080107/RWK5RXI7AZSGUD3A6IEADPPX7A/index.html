<html><header><meta charset="utf-8"><title>國際Gossip：教廷為受性侵兒童祈禱</title></header><body><h1>國際Gossip：教廷為受性侵兒童祈禱</h1><p>羅馬天主教神父不准結婚，不時鬧出性侵犯醜聞，更多係狎玩男童嘅醜聞。梵蒂岡對呢類事一直低調處理，但係負責監察全球神父行為嘅赫默斯大主教（圖），接受梵蒂岡報章訪問時，居然呼籲全球為曾經遭神父性侵犯嘅受害人祈禱，更話人人都係罪人，教會應該正視性醜聞。佢話已經發出信函，要求各主教開祈禱會。<br> 美聯社</p></body></html>