<html><header><meta charset="utf-8"><title>拉闊足球場：俄羅斯最佳冷門</title></header><body><h1>拉闊足球場：俄羅斯最佳冷門</h1><p>歐國盃周日進行次天比賽，奪標大熱門德國登場，B組遇上波蘭；不少《拉闊足球場》讀者都認為德國首名出線冇問題，是今屆可靠熱門；冷門方面，由名帥軒廸克執教的俄羅斯，亦不乏捧場客。<br>今集討論重點：今屆歐國盃的最佳熱門及冷門球隊？</p><p>Alan：德國等如半個主場</p><p>今屆賽事由瑞士同奧地利主辦，德國等如有半個主場之利；睇番德國B組對手，奧地利係魚腩，往績亦食正波蘭，係克羅地亞好少少，德國首名出線冇問題。冷門我揀羅馬尼亞，佢哋可以喺外圍賽壓過荷蘭出線，今次有權再喺死亡之組突圍。<br> <br> Alan貼士：小組首名：葡萄牙（2.35）x德國（1.7）2x1＠$300<br> <br> 金句：德國有半個主場之利，同組對手又差</p><p>金水：俄羅斯歐國盃往績掂</p><p>今屆歐國盃我揀俄羅斯，睇番歐國盃歷史，前蘇聯都好厲害，如果唔係尹巴士頓的世界波，88年蘇聯已經有機會捧盃；球隊又有好教練，應該可以同西班牙雙雙D組出線。<br> <br> 金水貼士：小組一二名：捷克/土耳其（17）x<br> 德國/波蘭（4.9）x意大利/荷蘭（6.2）x<br> 西班牙/俄羅斯（5.8）4x15＠$20<br> <br> 金句：歐國盃歷史，前蘇聯都好厲害<br> <br> 《拉闊足球場》下次舉行日期：09/06</p></body></html>