<html><header><meta charset="utf-8"><title>小川學成回歸</title></header><body><h1>小川學成回歸</h1><p>日本偶像Morning娘（晨女）嘅20歲前成員小川麻琴，最近已完成海外留學，終於喺闊別咗1年10個月嘅藝能界復出工作。前日小川喺東京天王洲錄影廠出現，同晨女成員高橋愛及新垣里沙聚首一堂。去完新西蘭學英文嘅小川，仲即時大晒流利英語，原來佢喺990分滿分嘅英語能力認證測驗TOEIC中考到730分，非常叻女。</p></body></html>