<html><header><meta charset="utf-8"><title>2　be型人：visvim街坊價　8嚿有交易</title></header><body><h1>2　be型人：visvim街坊價　8嚿有交易</h1><p>我懷疑自己前世是百足，才會對波鞋的渴求無止盡的！Nike、adidas不消說我全都愛，最無奈還是迷上了潮界的貴族visvim，下下2、3千蚊一對真係令我荷包元氣大傷。本想發誓今日起半年之內唔再入貨，誰知收到風銅鑼灣又有潮店開倉，visvim居然破天荒減到8嚿水！首90名客人買Nike、adidas全四折！個誓言……還是明天才發吧！<br><br>記者：馮冠芝<br>攝影：譚盈傑<br>Model：Jason<br>場地提供：金鹿茶餐廳</p><p>今次開倉萬中無一精選！visvimWolfeCheck，原價$2,100，<br> 開倉價：$800。完全係貴族鞋茶餐價，唔搶就笨！<br> <br> Knowledge藍×黑間條長袖衫<br> 原價：$380<br> 開倉價：$190（以購買5件或以上半價計算）<br> <br> Knowledge×Diamond牛仔褲<br> 原價：$1,280<br> 開倉價：$640（以購買5件或以上半價計算）</p><p>貴族visvim茶餐價</p><p>唔使多講，visvim向來是型人心水，上至潮人藤原浩、林海峰，下至十幾歲潮童，通通出面力撐！visvim設計以舒服、成熟為主，針對2、30歲有消費力人士，但在眾星拱照下，visvim已成了潮童至愛。是次開倉8Five2Shop負責人Kenny亦大呼後生仔酷愛visvim：「有個客14歲，3千5蚊對visvim話買就買！對佢哋嚟講，visvim就好似女仔買LV咁！」而今次開倉就精選VisvimWolfeCheck，粉藍色厚底Punk款，原價2千1，減至8百，仲低過三折，完全益街坊。同場仲有Visvim不同Series，包括FBT、LoganLo及其他Classic款，全部一對八折、2對七五折，眼看打折不大，但印象中visvim鞋價一向企硬，今次減價實在機會難逢，唔買走寶！<br> <br> （以下價錢，以購買2對七五折計算）</p><p>同場加映</p><p>Knowledge衫褲八折發售，但凡購買3件貨品，可享Knowledge衫褲七折；購買5件或以上貨品，Knowledge衫褲則一律半價！總之多買多平啦！<br> <br> visvimFBT<br> 原價：$3,380<br> 開倉價：$2,535（以購滿2對計算）<br> <br> 去年Christmas推出的FBT特別版，鞋身民族吊鬚穿有粉藍或粉紅珠仔，甚有Party氣氛！</p><p>快人一步首90名四折狂掃</p><p>Nike與adidas向來都是波鞋王者，今次開倉優惠首90位客人，可以四折低價狂掃Nike、adidas。小記首推Nike一系列板鞋及必掃adidasGazelle系列，心水推介黑配金，夠晒Original！要買平鞋，掃貨小貼士係：早啲去排隊！不過就算做唔到頭90個，都唔好扁嘴唔開心，第91位客人開始都有六折。</p><p>adidas黑金Gazelle<br> 原價：$880<br> 開倉價：$352（首90名客人）</p><p>新晉板鞋買1送1</p><p>行出街唔想下下同人撞款，可試試板鞋Lakai與DVS。板牌Lakai由板女MikeCarroll與板仔RickHoward創立，鞋款設計特為一眾板仔而設。另一品牌DVS於95年創立，近年設計以簡約SlipOn為主，絕對係襯衫良伴！今次開倉更有多款DVS賣$99，買多幾對日日換都唔怕肉赤！</p><p>LakaiCarrollSelect連DVD<br> 原價：$520<br> 開倉價：$550兩對（隨鞋附送一套板仔紀錄片DVD，而片中鏡頭即化成一格格畫面印於鞋上，型到暈！）</p><p>同場加映型爆半價Cap</p><p>Knowledge×Subcrew×FiberopsCap（啡、藍、黑）<br> <br> 原價：$480<br> 開倉價：$240（以購買5件或以上半價計算）</p><p>開倉資料：<br> 8Five2Shop（25739872）<br> 地址：銅鑼灣謝斐道506-508號聯成商業中心2樓3室<br> 開倉日期：即日至6月9日<br> 營業時間：1:00pm-10:00pm</p></body></html>