<html><header><meta charset="utf-8"><title>關仁隱事：美人點暈鏘鏘 - 關仁</title></header><body><h1>關仁隱事：美人點暈鏘鏘 - 關仁</h1><p>「美人」同「鏘鏘」郎才女貌可算係近年社交襯絕的一對，一時又話結婚，一時又話大肚，真係疑幻疑真，𠵱家都算入豪門在望。原來美人真係好難追，仲成日諗啲嘢考下鏘鏘嘅細心，好似話說有晚美人半夜三更，的起條根話要食西環糖水，鏘鏘即刻要做嘢，點知司機又收咗工，大少爺惟有自己服侍女友，買完糖水上美人家，以為可以博到美人一笑，點知美人大小姐上身，忽然又話冇胃口，鏘鏘都要忍氣吞聲就晒佢，真係好難得。<br> Textby關仁</p></body></html>