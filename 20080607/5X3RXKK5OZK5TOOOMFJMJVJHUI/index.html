<html><header><meta charset="utf-8"><title>求驗客手記：英軍名宿撐德國場 - 求驗客</title></header><body><h1>求驗客手記：英軍名宿撐德國場 - 求驗客</h1><p>講到靴斯，球迷好自然聯想佢66年點3度射破西德大門，助英格蘭喺世界盃取得零的突破。但係，邊個估到佢高調撐德軍今屆捧歐國盃，英國《太陽報》仲登埋佢披住德國隊頸巾，真令人震驚！除咗佢，96年帶領英軍征歐國盃，到準決賽被德軍踢出局嘅雲拿保斯，亦表態今屆撐德國，睇嚟兩名宿都化晒，咩恩怨都唔在乎囉。</p></body></html>