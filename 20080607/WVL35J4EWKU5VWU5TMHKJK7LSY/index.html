<html><header><meta charset="utf-8"><title>EURO直擊：冠軍台上的足印 - 雷民</title></header><body><h1>EURO直擊：冠軍台上的足印 - 雷民</h1><p>展開歐國之旅，雷民同nowSports攝製隊先去奧地利，抵達辦妥採訪證後，即踩入上演決賽同奧地利首戰對克羅地亞嘅安斯夏普球場，而球場正進行最後粉飾。球場草地一如所料，質素一流，連歐洲足協都給予5星級的評分。<br> 至於球場草地旁邊，一律鋪設仿真草，相信因為方便打理，而後備熱身的跑道位置亦夠寬闊，只係後備席距離球場其實幾遠，教練要提場可能要好出力咁叫，比賽緊嘅球員先至聽得到教練嘅指示。<br> 奧地利首場分組賽響呢個球場對克羅地亞，由於草地質素好到冇得彈，對主隊來講可能不利防守，因為克羅地亞球員平均質素較高，喺完美草地作賽，相信可以盡情發揮技術。<br> 踏足球場之時，因屬員工午飯時間，既然冇人睇場，好奇心驅使下便走上冠軍隊將踏上頒獎台的梯級之上，還偷雞走上去拍照，怎知油漆原來未亁，結果留下腳印（圖）。不知力求完美的奧地利足總有否發現這一個來自香港的腳印，如未有發現，大家可能在電視機旁看到我的足迹。奧地利行家話隊波防守唔錯，期望守得雲開有分落袋。</p></body></html>