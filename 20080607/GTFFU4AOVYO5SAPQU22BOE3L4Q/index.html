<html><header><meta charset="utf-8"><title>注目新貨：百分百我的adidas</title></header><body><h1>注目新貨：百分百我的adidas</h1><p>腳患困擾多時，中醫、西醫加埋DrKong鞋墊，無所不用其技，總之誓要醫好為止！多得adidasPR小姐介紹其品牌的"miadidas"專業造鞋服務，懷住腳痛之苦即管去睇睇。原來度身訂做之意絕非浪得虛名，由第一步電腦化量度系統度腳、再透過「足部素描系統」以電腦分析用家步行及跑步時足底的受壓情況、以及可以挑選訂做運動鞋的心水顏色及繡上名字，百分百個人化運動鞋。當中adidas還不斷加入新鞋款，分別有籃球、足球、跑步、網球，適合不同運動需要，碧咸嚟香港時都做咗對籃球鞋畀自己同囝囝，真係Sweet！我已訂做我的miadidas，不過尚未有實物睇，事先張揚話過你知啦，我的miadidas係粉紅色黑底配螢光綠色鞋帶加打孖鞋墊的adizero，唔好跟風呀！（Joanne）</p><p>用家可挑選訂做運動鞋的心水顏色，自選顏色更會陸續更新。</p><p>adidasSportPerformanceCentre<br> （27300157）尖沙嘴漢口道17號</p></body></html>