<html><header><meta charset="utf-8"><title>拉闊足球場：瑞士主辦秤先啲 - 牽牛</title></header><body><h1>拉闊足球場：瑞士主辦秤先啲 - 牽牛</h1><p>今集討論重點：<br>1.主辦國會否秤高一線？<br>2.今屆的最佳熱門及冷門球隊？<br>3.今屆比賽的最佳投注策略？</p><p>歐國盃今日爆發，主辦國之一瑞士，揭幕戰就主場對捷克；雖然今屆主辦國被諷為近屆最弱，不過幾位《拉闊足球場》讀者，都支持瑞士可以出線，甚至有讀者冷選瑞士取得冠軍。<br> <br> 牽牛貼士<br> 神射手<br> 波歷克（35倍）、阿歷山大費爾（50倍）</p><p>無難度：冠軍17倍博得過</p><p>主辦國威力肯定強，有熱情球迷支持，11個球員好似踢到12個咁，瑞士我直頭博埋佢贏冠軍，有17倍好好分；咁另一支主辦國奧地利，肯定質素冇瑞士咁好，但主場受讓可以博一博。而且睇番今屆賽事，16支球隊都好平均，相信入波唔多，宜取入球「細」。<br> 大賽開晒首名入球，我諗如果想買0:0波膽，不如就下注無首名入球，賠率相同，但萬一遇上對手擺烏龍贏1:0，無首名入球都當中。<br> <br> 無難度貼士<br> 冠軍：瑞士（17倍）＠$100<br> 小組首名：瑞典（4.6倍）＠$200<br> <br> 金句：主辦國威力，11個都踢到12個咁</p><p>阿樂：扒冷追小組首名</p><p>我認同今屆兩支主辦國屬近屆最弱，92年瑞典主辦時，感覺都冇咁弱；不過從06世界盃所見，瑞士能壓過法國及南韓首名出線，而且今次處於A組，捷克、土耳其都處於青黃不接，當然秤埋葡萄牙度，瑞士係低啲；不過結合番主場之利，而且防守力有一定保證，我認為佢可以出線，甚至扒冷揀埋小組首名。<br> <br> 阿樂貼士<br> 小組一二名：瑞典/俄羅斯（18倍）＠$250<br> 小組首名：瑞士(3.7倍)x羅馬尼亞(7倍)x瑞典(4.6倍)3x1＠$50<br> <br> 金句：捷克土耳其老化，瑞士唔難出線</p><p>Jackie：小組次名出線正路</p><p>主辦國肯定踢高一線，法國84年捧歐國盃，同98年捧世界盃，都係靠主場之利；不過睇番A組，瑞士首場對捷克，兩隊攻力都唔強，我就認為會和，益咗葡萄牙，增加葡軍首名出線機會。始終葡萄牙中前場攻力平均，哥利斯馬、廸高都入到波，C朗更加唔使講。相信瑞士最多只能爭次名出線。<br> <br> Jackie貼士<br> 小組首名：葡萄牙(2.35倍)x德國(1.7倍)2x1＠$200<br> 葡萄牙(2.35倍)x德國(1.7倍)x西班牙(1.85倍)3x1＠$100<br> <br> 金句：法國捧世界盃都係靠主場</p><p>加料炮製</p><p>各位讀者，歐國盃終於開始，由05/06起，逢周一及周四都可以網上收睇《拉闊足球場》，我們會提供$300供讀者自由在「冠軍」、「小組一二名」、「小組首名」及「神射手」4項中自由投注（最多兩注」，先到先得，快啲登記啦！<br> <br> 《拉闊足球場》下次舉行日期：09/06<br> <br> 想參加？即上 http://soccer.atnextcom/jp/soccer <br> <br> 節目重溫： http://sport.appledaily.com </p></body></html>