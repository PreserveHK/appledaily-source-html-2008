<html><header><meta charset="utf-8"><title>癡纏男女親熱犯眾憎</title></header><body><h1>癡纏男女親熱犯眾憎</h1><p>樓主ccbeauty搭港鐵遇到一對「連體嬰」，「佢哋企喺門口，有人要落車，對連體嬰唔肯讓開，搞到d人係咁迫我，……d人嘅bag扣刮落我手臂，仲連續幾個，真係慶(㷫)爆！」別以為他們血氣方剛熱血青年才如此難以自控，原來「中年人嚟㗎！一上車就摸嚟摸去，個女人手背揩到我幾次！不知所謂！」</p><p>女同女摸摸攬攬</p><p>雖然癡男怨女行為並不罕見，但仍令不少網民嘔吐大作，紛紛升白旗投降。有網友表示：「阿女見到問我個姐姐係唔係好乖，所以個哥哥係咁咀佢！」難怪大多數保守派堅持「加埋都成百歲，恩愛咪拖下手仔算囉！要摸返屋企摸啦！真係影響市容。」<br> 目睹真人show豈止樓主，一網民分享：「有次對男女坐我對面，女嘅着住魚網絲襪，男嘅用手『撩』絲襪上的洞，仲一路『撩』，一路深情對望又咀下，真係前世！」另有網友報稱：「我見過巴士有對X男女，坐下層落車門隔籬個位，兩個人打車輪（接吻）由銅鑼灣到馬鞍山仲打緊！」<br> 在公眾場合激情不限於男與女，「男同女連體都算啦，我搭西鐵時見過女同女，喺度摸吓摸吓，攬吓攬吓……」除了交通工具，扶手電梯也是當眾親熱的熱點，「搭電梯全程唔使一分鐘，嗰幾廿秒都唔放過，一踏上電梯個一刻，女方就好自動自覺咁擰轉互相攬住，見到佢哋就唔開胃！」<br> <br>  http://forum.baby-kingdom.com/viewthread.php?tid=1489891&amp;extra=page%3D4 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。<br> 請附姓名、電話及電郵地址，電郵到：mailto:news@appledaily.com</p></body></html>