<html><header><meta charset="utf-8"><title>網友say：珠珠、翠翠組法巴雙妹嘜？</title></header><body><h1>網友say：珠珠、翠翠組法巴雙妹嘜？</h1><p>05年港姐冠軍葉翠翠忽然富貴，自稱炒股有道，喺港股熊市下，過去一年依然勁賺，夠錢買3000萬豪宅，羨煞旁人。翠翠炒股咁掂，惹嚟一眾散戶請教炒股良方，Sfcarson話：「既然翠翠炒股咁叻，又靚女，強烈要求『法巴』（法國巴黎銀行）高薪請埋翠翠入去做嘢，同珠珠趙海珠一齊做『法巴雙妹嘜』，到時一定天下無敵。」<br> 咁好嘅提議，唔少網友support，Bb123123_2就期待「新Twins」嘅出現。不過，Superkid指：「家吓珠珠已經升咗職做董事，坐房兼有埋秘書，翠翠幾時係佢嗰皮吖！」現時珠珠係法巴香港零售衍生產品部聯席董事。</p><p>沽貨離場　憑詩寄意</p><p>三首打油詩，道盡散戶網友對股市升跌嘅無奈。華華順手拈來，公諸同好。<br> <br> 臨「美」香了<br> 網友：oichu78<br> 臨近熊三乜到跌，美國急插二百點，<br> 香港老牛等升仙，了無牽掛BBQ。<br> 　<br> 恒指快閃黨<br> 網友：happy1001<br> 恒指快見兩萬點，有貨喺手快啲閃，<br> 索性賣貨變做錢，唔信小心俾人剪。<br> <br> 不輸就是贏<br> 網友：oichu78<br> 恒指弱勢早已成，今年必回萬八點，<br> 通脹宏調沒休止，保本策略方為先。<br> 記住不輸也是贏，睇準時機再入市，<br> 此刻立帖來告知，睇錯我一定改帖。</p></body></html>