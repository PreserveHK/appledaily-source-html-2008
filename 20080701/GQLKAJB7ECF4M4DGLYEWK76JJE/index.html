<html><header><meta charset="utf-8"><title>Prada馬術小熊Win！</title></header><body><h1>Prada馬術小熊Win！</h1><p>京奧倒數38日，係咪開始越望五隻福娃越有feel哩!踏入七月，國際及本地品牌推出的京奧產品陸續曝光，今次就連時裝界阿姐Prada都趕潮流，一系列以奧運為主題的tee、手袋、匙扣齊齊出籠，以一年一次的熊仔theme打扮成各項運動選手，撐京奧！當中更有代表我哋嘅馬術小熊！Win！Win！Win！<br><br>記者：曾玉瑩<br>攝影：梁細權<br>make-up&amp;hair:PhyllisKwok<br>model:ReginaS@ModelManagement</p><p>代表五大洲的奧運五環色：<br> 藍黃黑綠紅五色熊仔totebag$7,250/個<br> Prada紫色短褲$5,650</p><p>半立體熊仔totebag</p><p>Prada今次的京奧運動員小熊系列，以casualwear角度出發，着重簡單和功能，totebag有索帶和可調校的肩帶，實用方便。當然，最吸引人的，還是淨色袋面上的半立體運動員熊仔吧！（各$7,250）</p><p>熊仔cosplay運動員</p><p>閣下心水清，定必記得前幾季Prada推出以小螺絲帽所組成多款造型的機械人，和上年由人見人愛的熊仔接棒，以各種「膚色」的聖誕熊仔俘虜粉絲芳心。來到今季，就以京奧為主題，每隻熊仔均打扮成各項運動選手，有笠着紅色長袍的拳手、跆拳道黑帶高手、網球美少女和戴泳鏡的泳手等，對時裝友來說，吸引力當然勝過福娃N倍。</p><p>8字熊仔匙扣</p><p>每個鎖匙扣都有一個倒三角形Prada顏色牌，代表了每隻熊仔的主色，就08奧運，每隻熊仔身上都暗藏一個8字。（各$1,550）</p><p>彩帶8字獎章熊仔tee</p><p>今次一共推出五款運動熊仔tee，每個運動小熊都有一個奧運五環代表色，如果熊仔tee在奧運會時成為運動員的制服，必定十分可愛。</p><p>紅色籃球熊仔tee，熊仔頸上彩帶的8字獎章更是立體可活動的！$1,400<br> Prada紅色短褲$5,650</p><p>綠色馬術熊仔tee$1,400</p><p>綠色馬術熊仔tee$1,400<br> 深藍色牛仔褲$2,850<br> 女裝五環色間條波鞋$2,950&#13;</p><p>cap帽熊仔pouch</p><p>嫌totebag太大，可揀「運動版clutch」的pouch，六款不同顏色都配上頭戴cap帽的遊客熊仔，特大的拉鏈扣方便你把pouch扣在手袋上，或者襯上同系列的運動員熊仔匙扣。</p><p>五環色波鞋</p><p>Tee、totebag外，也有一款「奧運波鞋」，女裝男裝俱備，同樣以五環色條子作為鞋身裝飾。</p><p>Prada（25222989）<br> 中環歷山大廈地下G4號舖</p></body></html>