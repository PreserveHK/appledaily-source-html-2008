<html><header><meta charset="utf-8"><title>拉闊足球場：列強鋼門要零失球</title></header><body><h1>拉闊足球場：列強鋼門要零失球</h1><p>今周國際賽，名牌國家隊紛紛出場，有部份仲對住啲弱隊，名牌門將會唔會守得住個「○」失球波膽，而影響讀者貼士嘅命中率？另外，今集亦請來前港隊門將鍾皓賢，同大家談論香港足球現況。</p><p>鍾皓賢論盡香港足球</p><p>香港足球停滯不前，主要係場地唔夠問題，好似𠵱家咁，訂公共場地練波，夠鐘一定要交場，球員想係練習完後進行額外訓練都唔係咁容易；如果想有改善，一定要每支甲組球隊都有一個練習場。至於目前搞緊嘅港職聯，有當然好，因為球員始終擔心喺香港以足球為生會冇前景，如果成立港職聯，會對希望以職業球員為事業嘅有志之士帶來一定保障。</p><p>雲達沙今非昔比</p><p>我覺得雲達沙失波機會較大，佢今季係曼聯已經唔算穩陣，同埋佢打番國際賽，以往代表荷蘭都經常失波，而最重要係冰島識入波，所以佢比較易失波。<br> <br> Ringo貼士<br> 星期六20丹麥勝馬耳他2:0（６倍）<br> 星期六25希臘勝摩爾多瓦2:0（5.4倍）<br> 星期六26盧森堡負以色列0:1（5倍）</p><p>施治會俾後防累</p><p>大家都好似唔記得咗施治，今次捷克作客波蘭開出平手盤，已經有玄機。其實，施治唔係唔好身手，但捷克𠵱家人腳已經唔同以前，後防累到施治失波。<br> <br> Galax貼士<br> 星期六15英格蘭勝哈薩克3:0（5.2倍）<br> 星期六29羅馬尼亞和法國0:0（6.5倍）<br> 星期六37阿根廷勝烏拉圭1:0（６倍）</p><p>節目重溫： http://sport.appledaily.com <br> <br> 想參加？即上 http://soccer.atnext.com/jp/soccer <br> <br> 《拉闊足球場》下次舉行日期：16/10<br> 主題：名牌博反彈</p></body></html>