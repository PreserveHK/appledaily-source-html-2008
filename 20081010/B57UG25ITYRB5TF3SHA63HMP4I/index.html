<html><header><meta charset="utf-8"><title>小瑪歌嗌咪：天心搬屋避緋聞</title></header><body><h1>小瑪歌嗌咪：天心搬屋避緋聞</h1><p>擁有32E火辣身材嘅台灣性感女星天心，最近同馬來西亞藝人金沛晟傳緋聞，早前仲俾人影到男嘅經常去天心屋企，故被懷疑同居，當時天心解釋大家住埋同區啫，不過最近傳出金沛晟瘦咗係俾天心「吸亁」，天心聽到好火滾，破口大罵：「感覺又被消費一次！」為避開呢啲負面新聞，天心話打算搵屋搬，要同金沛晟劃清界線。小瑪歌都好明白，女仔人家俾人咁樣傳，真係幾慘嘅。</p></body></html>