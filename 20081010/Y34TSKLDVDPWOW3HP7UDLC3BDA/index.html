<html><header><meta charset="utf-8"><title>世榮助Band友圓夢</title></header><body><h1>世榮助Band友圓夢</h1><p>葉世榮組band出身，他深深體會到在香港夾band不容易，回想當年Beyond仍未成功，他也曾遭白眼，故現在他希望在能力範圍內幫助一些熱愛音樂的年輕人，早前世榮便簽了樂隊Ever，除了擔任經理人外，更出錢為他們出碟和宣傳。</p><p>「預咗冇得賺」</p><p>世榮日前接受訪問說：「我見到呢幾個後生仔，feel到佢哋真係好鍾意音樂，我好想達成佢哋嘅心願，幫佢哋出碟，以後嘅路點行就要靠佢哋自己努力。」他續說：「我都係夾band出身，知道當中嘅辛酸，所以我做得到一定幫，錢一早預咗冇得賺，我唔介意。」<br> Ever三子得到世榮的提攜，感到相當幸運，他們說：「我哋夾咗10年band都冇諗過可以出碟，𠵱家好似發夢一樣，呢個係一個好珍貴嘅機會，一定會好好把握。」<br> 採訪：李珮洳　攝影：林德雄<br> 場地提供：二樓後座　髮型：JohnnyWu（Motif）<br> 化妝：DipsyYuen　服裝：Puma、Antic</p></body></html>