<html><header><meta charset="utf-8"><title>「喺埋一齊唔讚先奇」<br>莫文蔚爆馮德倫戀徐若瑄</title></header><body><h1>「喺埋一齊唔讚先奇」<br>莫文蔚爆馮德倫戀徐若瑄</h1><p>馮德倫與徐若瑄的緋聞傳得甚囂塵上，前晚他出席活動時與舊愛莫文蔚（Karen）的父母同場，合照時一面尷尬，但轉過頭提起新歡徐若瑄，卻狂讚她人又好又靚。而莫文蔚昨以超性感透視內衣亮相香水活動，其間口快快踢爆馮、徐蜜運，稱他們拍拖應份，今次馮德倫想死撐都難。</p><p>馮德倫（Stephen）、洪欣、馬詩慧和莫文蔚的雙親前晚在銅鑼灣出席朱古力品牌活動，其間馮德倫見Karen父母即握手寒暄，但合照時表現尷尬。問莫媽媽莫何敏儀與馮德倫談了甚麼？她說：「都係講朱古力。今晚只講呢啲，其他嘢唔講啦。」莫爸爸莫天賜則說：「以前我都好少同Stephen見面，佢哋分手後就冇見過啦。」</p><p>馮德倫讚新歡</p><p>馮德倫與Karen甩拖多時，前晚他重提舊愛便說：「其實分手之後，我都想Karen搵番個好男友，以前我同佢拍拖都幾開心。」早前本報拍得馮德倫與徐若瑄在港會面，他卻死撐沒有拍拖，但又忍不住狂讚徐若瑄：「人又好又靚囉，呢啲咁好條件，係人都會鍾意。我𠵱家好享受單身生活，將來會唔會發展，我冇得控制。」問他將來開戲會否考慮新歡舊愛同片演出？他沒好氣說：「睇角色啦，我自己就唔會同佢哋同場演戲，因為我要做導演，仲要睇Karen想唔想拍。」
</p><p>願意三人合作</p><p>此外，莫文蔚為品牌DNABeaut囗推出首款亞洲名人香水KARENMOKFragrance，昨日於灣仔舉行記者會，她以一身透視喱士內衣配襯短裙現身。提到她父母前晚與馮德倫同場合照，後者表現尷尬，Karen說：「點會尷尬呀？個個都好大方，父母仲好開心。」<br> 對於馮德倫祝福Karen早日找到男友之餘又狂讚徐若瑄，Karen竟口快快踢爆馮、徐蜜運：「呢個應份，唔鍾意佢又點會一齊？唔讚先奇啦。」馮德倫稱不排除他日邀請徐若瑄和Karen同片演出，Karen笑說：「係咪應該睇咗酬勞先？最重要睇角色同劇本，睇人唔係第一考慮，我唔介意。」<br> 採訪：藍嵐、張俊銘<br> 攝影：陳俊強</p></body></html>