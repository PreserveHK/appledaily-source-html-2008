<html><header><meta charset="utf-8"><title>頑石點頭：英格蘭[-2]冇走雞 - 藍鑽石</title></header><body><h1>頑石點頭：英格蘭[-2]冇走雞 - 藍鑽石</h1><p>前晚《拉闊足球場》搵嚟前港隊門將鍾皓賢做嘉賓，分享唔少近代香港足球點滴，令區區回想好多讀書時代捧港隊場嘅情懷。<br> 最記得93年準備會考都緊貼世界盃外圍賽嘅消息，當年港隊有譚兆偉、羅繼華等猛將壓陣，初段連巴林都打贏，成績好到連亞洲足協都點名讚，最後輸畀太極虎南韓開始洩氣，但已經有交代。<br> 想當年香港肯定勁過哈薩克，後者今周挑戰英格蘭，但睇呢隊波嘅國際足協排名仲低香港一位，怕且因為「移籍」到歐洲後輸得太多，今次鬥英軍唔慌輸得少，英軍[-2]都冇走雞。<br> <br> 讓球主客和：英格蘭勝[-2]<br> 心得：哈軍排名仲低過香港<br> 近5場往績：WLLWL<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>