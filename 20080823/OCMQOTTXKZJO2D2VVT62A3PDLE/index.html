<html><header><meta charset="utf-8"><title>隔牆有耳：地下天文台長打風生女 - 李八方</title></header><body><h1>隔牆有耳：地下天文台長打風生女 - 李八方</h1><p>世事真係好多巧合，颱風鸚鵡前日襲港，喺九號風球高掛時，喺本地氣象迷界地位崇高、好多人都認識嘅「地下天文台」台長方志剛傳出喜訊，佢太太喺風雨中生咗個BB女，恭喜恭喜。<br> 八方曾聯絡「地下台長」，可能佢忙於照顧妻女唔得閒回覆，據知佢寶貝女重6磅幾，好精靈。過去兩日地下天文台討論區好多fans祝賀台長，有人講笑話，鸚鵡直撲香港可能係想親自賀一賀「地下台長」弄瓦之喜喎。<br> 好多網民都希望想送隻鸚鵡公仔畀BB女做禮物，又自發幫手改名，有人建議BB女英文名用番鸚鵡馬來西亞名稱Nuri，中文名就用台灣叫法「如麗」，唔知爸爸點睇呢？</p></body></html>