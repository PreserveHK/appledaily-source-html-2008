<html><header><meta charset="utf-8"><title>模底牌<br>捱更抵夜刻苦掘金　JaniceMan辛酸女神謀定退休</title></header><body><h1>模底牌<br>捱更抵夜刻苦掘金　JaniceMan辛酸女神謀定退休</h1><p>一頭漂染金髮、有色的大眼仔隱形眼鏡加一身背心熱褲，成為今個夏天女孩子爭相仿效的造型，以為自此便能搖身一變成為女神。其實要位列仙班，還要經過重重考驗，就像被喻為「𡃁界女神」的JaniceMan（文詠珊）不但要具備耐寒耐熱、捱更抵夜的本領，最重要是對一切是非緋聞有視死如歸的決心，凡此種種方能跟「神」拉上關係。<br>撰文：何永寧</p><p>放眼旺角大街小巷的女孩子都是倒模般的造型，這個金髮、有色大眼仔隱形眼鏡及五顏六色的指甲及腳甲的打扮，讓不少女孩子以為女神上身。不過JaniceMan當日就憑這個造型在模特兒界闖出名堂，更因此被封為「𡃁界女神」，成為萬千少男的偶像。</p><p>放假唔化妝唞氣</p><p>Janice更由天橋走到影圈，晉身演員行列，拍過的電影《愛鬥大》及正在上映的《內衣少女》都有不俗票房，不少少男都是抱着一睹Janice風采而進場，更甚者有人將她和有「少男殺手」之稱的鄧麗欣（Stephy）相提並論。<br> 不過Janice表示當初聽到這個稱號時覺得很奇怪，她說：「唔習慣囉！覺得唔係講自己，不過都好嘅，可以令人有深刻啲嘅印象。但係就希望唔好俾人以為我大牌啦。」其實Janice笑言女神都有平凡時，早前被記者在機場拍到素顏跟男朋友往日本度假，被揶揄為女神甩色。她大笑後說：「人哋點講唔緊要，去玩又唔係做嘢，唔通放假都要化行妝出街咩？」<br> 自言入行後經常化妝，已經令皮膚變差，Janice認為假日最好給皮膚唞唞。她續說：「其實你哋只係睇到我哋風光嘅一面，辛苦真係冇人知，我試過38度大熱天時着住皮草、樽領冷衫，喺戶外影相，嗰一刻感覺真係想暈，不過為工作冇辦法。」成名的代價就是食無定時工時極長，訪問當日就由早上8時開工到晚上11點，午餐亦要靠訪問時拮幾粒燒賣充飢。</p><p>擬30歲置業開舖</p><p>有付出當然亦有收成，試問有幾多10多歲可以考慮30歲左右就置業、開店退休，19歲的Janice就笑言有此打算，她說：「目前最想就係可以買到一層千多呎嘅樓畀屋企人，同埋儲錢開間樓上舖賣下啲特色飾物同時裝囉。呢一、兩年都唔錯，儲到個錢。你都知模特兒呢行同演藝界都係新人換舊人，所以都要有個打算。」所謂女神唔易做，原來要有外形之餘更要識計數、懂打算，才能無往而不利。<br> <br> JaniceMan小檔案<br> 年齡：19歲<br> 三圍：32、23、34.5<br> 成名作：07與方力申拍攝大家樂廣告成功上位，其後更在網絡界被封女神。</p><p>話你知：𡃁模新勢力</p><p>正如JaniceMan所講，模特兒界新人輩出，除了她與Angelababy及動漫Maggie外，其他幾位新人也急急搶上位，個個有睇頭，記得昅實。</p><p>楊穎〔Angelababy〕</p><p>年齡：19歲<br> 三圍：32、23、34<br> 成名作：06年與王浩信拍攝Password廣告即時瘋魔少男界，其後與JaniceMan頻頻以孖公仔拍攝廣告走紅。</p><p>李曼筠〔動漫Maggie〕</p><p>年齡：20歲<br> 三圍：34D、25、36<br> 成名作：於06年動漫節被封波神版楊丞琳而火速上位，其後參演電影《愛鬥大》表現出位。</p><p>周秀娜〔Chrissie〕</p><p>年齡：20歲<br> 三圍：33C、23、31<br> 成名作：於電影《出水芙蓉》開鏡禮中以三點式力壓主角鍾欣桐，更被封為翻版樂基兒。</p><p>羅凱珊〔Kama〕</p><p>年齡：19歲<br> 三圍：32、24、34<br> 成名作：擔任邦民財務廣告主角一炮而紅，轉拍廸士尼小小世界廣告，人氣有增無減。</p><p>劉欣宜〔Miyoko〕</p><p>年齡:19歲<br> 三圍：34E、25、35<br> 成名作：以激爆身形轟動今年動漫節，被封EcupBaby一舉成名。<br> <br> 資料來源：《蘋果》資料室</p><p>大趨勢：全球模界添活力新星</p><p>前輩名模琦琦對現時由Angelababy、JaniceMan帶起的𡃁模現象，表示歡迎，更讚揚新血為行業帶來動力，她說：「當然好啦，百花齊放，應該不斷有新面孔加入，咁先係健康發展啦，同埋可以豐富整個行業，models工作都分幾種，行catwalk嘅、平面廣告嘅都有唔同需要。我認識Angelababy多啲，都睇好佢，覺得佢好可愛，代表一份新生代嘅活力，係屬於鄰家女孩、親民啲。外國都一樣，KateMoss、Gisele係好型、好cool，好似可望不可及咁，𠵱家就會有出現好似AgynessDeyn（圖）呢類，更加貼近年輕人日常生活，又組band又唱歌嘅younggirls。」
</p><p>娛樂資料庫：港產女模進化論</p><p>香港出產的女模因應着媒體的進化而改變着其生存空間，由步上國際天橋，到跨媒體走進電影、電視，乘資訊爆炸的年代將模特兒的生命向更多面進發。<br> 資料來源：《蘋果》資料室</p><p>70's代表--初登國際</p><p>80's代表--闖進影圈</p><p>90's代表--廣告時代</p><p>千禧代表--多元發展</p></body></html>