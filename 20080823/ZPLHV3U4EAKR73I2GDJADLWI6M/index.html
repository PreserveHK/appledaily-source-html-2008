<html><header><meta charset="utf-8"><title>周日clinic：<br>水靴危機：濕腳變香港腳</title></header><body><h1>周日clinic：<br>水靴危機：濕腳變香港腳</h1><p>早前日日落雨，謝小姐每日都穿上靚靚水靴返工，避免鞋濕腳濕，但近來左腳開始痕癢，還有陣陣腳臭味，她擔心自己是否患上香港腳？</p><p>感染真菌發臭</p><p>近年流行搶眼的膠水靴，令下雨時穿膠水靴不再成為小童專利，不少女士也穿一對上班，成為時裝潮流的一部份，為沉悶的雨天添生氣。皮膚科專科醫生馮偉傑表示，雖然膠水靴透氣度差，但若沒有入水，內櫳保持亁爽，是不會引致香港腳病發。<br> 不過，若本身早已感染了引致腳癬的真菌，雖然沒有病發，但當穿上水靴後入了水就容易發作，「入咗啲水之後罨住對腳，如果無除出嚟吹番亁對腳，又焗又濕就會翻發」。故工作上要經常穿水靴的人士，例如魚販及廚房工人等都較易有香港腳。<br> 他解釋，香港腳病徵包括腳掌起水泡、趾間脫皮或潰爛、出現亁皮脫落或腳皮變厚等，有些人會感到痕癢，但部份患者並無此症狀，如腳汗較多者還會有腳臭味，治療方法可使用抗真菌藥膏或口服藥。<br> 若患者不注意腳部衞生，腳癬會很易復發，故落雨時鞋襪濕透後，必須盡快用毛巾抹亁雙腳，不要再穿着濕透的鞋襪，「啲膠水鞋唔理佢係幾十蚊一對，定係成千蚊一對，濕咗都要盡快除咗佢，洗吓對腳，然後抹番亁爽，對水鞋就要倒轉吹亁」。<br> 馮偉傑指出，近期香港腳的求診個案大增，「一朝可以有成五個症都係香港腳」，主要因為早前本港不停下雨，市民濕腳的時間較多及較長，易令香港腳復發。<br> 註：歡迎讀者提出疾病疑問，「周日clinic」<br> 電郵地址：mailto:medicine@appledaily.com</p></body></html>