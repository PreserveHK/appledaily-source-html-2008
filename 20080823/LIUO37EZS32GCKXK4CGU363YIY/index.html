<html><header><meta charset="utf-8"><title>衫字經：NB奧運衝刺　無雙玩鴛鴦</title></header><body><h1>衫字經：NB奧運衝刺　無雙玩鴛鴦</h1><p>好彩好彩，仲有一日，小記呢版報道就被列為pasttense，只要奧運仍是presenttense，甚麼中國風、奧運版等應運而生的產物都依然能成為焦點進場。眼見NewBalance及Nike面對奧運即將完結，仍要伸盡條頸衝刺！前者推出「無雙面譜」限量版，後者使出DunkLow款奧運五色戰術。刺激刺激，未到最後一刻，依然要留意品牌們的戰況。<br><br>記者︰吳美美<br>攝影︰陳陶鈞、周旭文、王文忠</p><p>NB576左右不同</p><p>要食正中國風，NewBalance找來中國國技——四川戲曲變臉術crossover576型號，明顯是用腦之作。大家都知道，變臉術能於一秒鐘改變了他們不同顏色的臉譜，同時，表情亦有所改變，所以，選材上可以有多樣的變化及彈性。當然，一味靠多未必好，於是NewBalance在極多的材料下，卻不貪心地在中國臉譜系列中只推出四款，包括注目度最高的「無雙」576，以及三款特別版，名字亦對應地以戲劇中的「淨」、「末」、「丑」命名。<br> 左、右腳不同是這對「無雙」版576特色所在，全港限量40對。它最易認的特點是眼見無論鞋頭面譜、顏色運用、物料配搭等都互相不同，絕對會自問「係唔係着錯腳」嘅誤會。不過，小記反而偏愛另外的三款特別版，暗喜中國臉譜元素，竟然與夏天大熱顏色紅、綠、橙match得好好，實在要講一百次出奇。</p><p>Detailscheck!</p><p>囗中國臉譜系列之「末」，即戲劇中的中年以上男角。$800（a）</p><p>囗中國臉譜系列之「淨」，即戲劇中的大花臉。$800（a）</p><p>囗中國臉譜系列之「丑」，即戲劇中的活潑、武打角色。$800（a）</p><p>Nike八角五環</p><p>Nike雖然於今次奧運未有坐正位做官方贊助商，但一於你有你做，無人話唔係贊助商，就唔推出得類似相關產品。Nike深明此理，繼續以奧運五色推出限定版DunkLow，每款只以深、淺色作對比，不再加入其他特別元素，簡單配色，卻能輕易映照出奧運特色之餘，襯衫度更是輕易攞到高分。</p><p>同場加映<br>NBKids放暑假</p><p>除了中國臉譜系列外，同期還找到多款NewBalanceKids新登場。各位大人，不妨買對給仍處於暑假階段的小童們，襯番自己之餘，一齊着出街shopping型爆！</p><p>（a）NewBalanceStore（25063008）<br> 銅鑼灣時代廣場717號舖<br> <br> （b）X-girl（25040025）<br> 銅鑼灣加寧街6-10號地下<br> <br> （c）UPSTART（27890170）<br> 太子始創中心2樓234號</p></body></html>