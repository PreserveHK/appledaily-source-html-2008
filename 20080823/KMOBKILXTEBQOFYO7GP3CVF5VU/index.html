<html><header><meta charset="utf-8"><title>Gucci派對兩大美人情路殊途<br>之之孤清清　嘉玲晒幸福</title></header><body><h1>Gucci派對兩大美人情路殊途<br>之之孤清清　嘉玲晒幸福</h1><p>80年代影壇兩大美人劉嘉玲及關之琳前晚盛裝出席Gucci派對，二人曾先後與台灣富商郭台銘傳出緋聞，現在感情生活卻各有不同。貴為梁太的嘉玲一臉幸福，笑盈盈否認懷孕，並表示未有造人大計。仍然單身的之之透露與友人歐遊，雖有追求者，卻揚言嚮往做單身貴族，並不羨慕嘉玲的幸運婚姻生活。</p><p>意大利名牌Gucci前晚無懼遇上今年最強颱風「鸚鵡」，九號風球下於會展舉行秋冬時裝騷及派對，依然吸引一眾紅人明星信眾朝拜，一向與Gucci關係友好的劉嘉玲更是不丹結婚後首度於香港復出，與另一大美人關之琳排排坐睇騷，場內更有內地女星黃奕、台灣型男郭品超等人，星光熠熠。</p><p>習慣做梁太</p><p>嘉玲千呼萬喚身穿紫色入膊晚裝壓軸出場，全晚笑盈盈幸福滿瀉的樣子，記者叫她梁太，她即說：「開心，要慢慢習慣。」近日她屢以鬆身打扮，「孕」味十足，問她是否已有好消息，嘉玲說：「多謝關心，唔係大肚，你哋唔好咁敏感，因為呢排自己鍾意着印度feel嘅衫。」問她是否怕BB小器所以未懷孕夠三個月不能公佈，嘉玲笑着說：「冇咁嘅事，其實都冇計劃，順其自然。」<br> 早前有指嘉玲與身邊友人為她到印度求子的報道，嘉玲聞言即說：「我好享受目前生活狀況，身邊朋友好心急，我唔可以滿足佢哋。」嘉玲更透露婚後照常工作，她表示：「除咗係我個名前面加咗梁字，其他都冇變。」對於曾是情敵，未獲邀請出席不丹婚禮的張曼玉傳出婚訊，她說：「唔知，如果係會恭喜佢，因為結婚係一件開心嘅事。」</p><p>「單身咗好耐」</p><p>另一邊廂，之之則與好友金燕玲赴會，同場更遇上舊愛黃家諾及其模特兒女友Marcela，二人於場內都有大方打招呼。之之透露剛於廣州拍攝廣告，早前又與幾位友人到歐洲旅行，問她是否與男友同行，她即說：「有好多朋友，有啲發展緊，不嬲對朋友會揀擇，自己要求高，因為單身咗好耐，有自己生活習慣，加上Jimmy（黃家諾）之後，自己都唔想公開講感情生活，公開咗壓力大，都係低調。」問到她見到嘉玲新婚有否羨慕，她說：「未必結婚一定開心，唔結婚就唔開心，我自己享受無拘無束嘅生活。」問到舊愛大劉的助手甘比懷孕一事，之之即耍手說：「唔講呢啲嘢。」<br> 採訪：梁錦雯<br> 攝影：陳順禎、黃偉雄</p><p>相遇小八卦<br>阿Sa同Juno打招呼</p><p>阿嬌的拍檔阿Sa（蔡卓妍、圖）及男友Juno前晚同場出現Gucci派對，多次於公開場合批評Juno的阿Sa，揚言會跟Juno打招呼。問到Juno緋聞女友阿嬌早前於內地復出，他即表示近月因工作常於外地度過，不知阿嬌復出一事。記者笑言Juno只同阿嬌談情，他即說：「Keep住有同佢聯絡，唔傾工作，都唔一定係談情，工作嘅嘢你哋應該問番佢公司。」</p><p>陳嘉容遇前夫尷尬</p><p>是夜同場分手情侶除關之琳同黃家諾碰面外，曾是恩愛夫妻的模特兒陳嘉容（圖）及髮型師郭子輝（Ricky）也同時現身，二人離婚後甚少於公開場合碰面，前晚陳嘉容穿上Gucci新裝單拖赴會，而Ricky則是大會時裝騷的髮型總監，二人同場卻有點刻意保持距離，陳的笑容更十分尷尬。<br> </p></body></html>