<html><header><meta charset="utf-8"><title>八卦風：<br>Renault車主　登記做會員着數多</title></header><body><h1>八卦風：<br>Renault車主　登記做會員着數多</h1><p>有好多車主都覺得，好多時汽車代理喺賣咗部車畀你之後，好多嘢都奉行話之你態度，就算有咩事都唔會理你。若然係咁諗就錯啦，其實佢哋好多都會Follow番車主有關座駕嘅提問又或者係投訴，有部份仲會組織車主會，等車主們可以一齊交流吓揸車心得之外，仲會提供唔同嘅優惠畀佢哋㖭！<br>最佳例子就係法國嘅Renault汽車，最近佢哋就幫班車主搞咗個叫雷諾汽車大家庭嘅組織，只要你係Renault私家車嘅車主，並向佢哋提供或者更新你嘅個人及汽車資料，即刻就有好多優惠送畀你。當中包括私家車周年驗車前檢查、維修現金代用券$500、維修及零件七五折，同埋精選原廠禮品一份。見咁着數想參加？只要致電登記，資料一經核實就會有專人通知你領取有關嘅優惠啦！<br><br>記者：鄭達基<br>查詢：Renault汽車服務專線（29273555、29273558）</p></body></html>