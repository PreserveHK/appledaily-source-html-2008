<html><header><meta charset="utf-8"><title>網友舊曲新詞呻跌市</title></header><body><h1>網友舊曲新詞呻跌市</h1><p>呢排個巿反反覆覆，噚日雖然繼續玩單日轉向，收市時升返上近二萬三，但收市都係破唔到呢個關口，收報22995點，升得290點，補唔番上個禮拜跌咗嘅成千點，散戶收市後齊齊吹水嘅心情都大不同，一班好友齊齊變損友，網友johnnyC就喺《香港討論區》度，憑歌寄意，改編陳奕迅嘅歌《最佳損友》為《最街好友》。</p><p>貧友我當你一秒朋友<br> 朋友你要作一世貧友<br> 牛市過去再不堪回首<br> 懷緬和黃長實還有<br> 朋友你買貨驚買唔夠<br> 朋友你冇貨慘過批鬥<br> 無法再與你call輪聯手<br> 畢竟難得有個四點好友<br> 從前共你低吸高沽賭身家都不夠<br> 我有國泰喎，你有沒有<br> 很多tips今生只可給你<br> 揸call至到永久<br> 浪人如何明白透<br> 弊就弊在踏入次按以後<br> 天天開市也有個裂口<br> 命運決定了以後再沒法回頭<br> 但這蟹貨卻那樣臭<br> *問我沽定守你話你受夠<br> 我話堅定一直守<br> 揸實中石油<br> 為何為短炒在最後變一生悔咎<br> 不知你定我儍戇<br> 已沒法望透<br> 直穿萬九，跟着生活愁<br> 來年問心的是昨日冇沽的悔咎*<br> 死揸港交等曾司長打救<br> 到佢也蟹了至覺內疚<br> 多想一天溫總通車拯救<br> 資金掃貨掃樓<br> 待雄牛成熟透<br> 但是命運入面每次蟹後<br> 心中都會怕冇貨在手<br> 弊在這大市<br> 每日也在向下游<br> 閘蟹共我變老朋友<br> repeat**<br> 早知股市上各自有買賣嘅自由<br> 奇就奇在接受了買後咪亂走<br> 卻沒人像你共我蟹在這石油<br> 嚴重似情侶講分手</p></body></html>