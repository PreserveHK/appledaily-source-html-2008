<html><header><meta charset="utf-8"><title>英倫從此少一個手信<br>Shellys踩到嚟</title></header><body><h1>英倫從此少一個手信<br>Shellys踩到嚟</h1><p>潮人話：喺香港乜都買到，去旅行已經失去了購物的樂趣。我絕對同意，好似英國品牌Shellys，以往係Dr.Martens代理，而自身出品亦係世界旅英遊客的必然手信，去到倫敦NealStreet，有邊個唔去Shellys掃番十零二十對先？不過這個08年，連Shellys都登陸香港，去英國旅行少了一個手信目標，但喺香港就可以即買即享受！<br><br>記者：陳諾堯<br>攝影：楊錦文、王文忠<br>Model：Joey</p><p>鄧達智：讀書時成日去</p><p>對時裝人來講，Shellys就等同英倫街頭時裝，當年在英國留學的鄧達智說：「當年Dr.Martens未有專門店，要買都要喺Shellys買，我都有大概30對Dr.Martens都係喺Shellys度買。我一向覺得Shellys嘅鞋款好LondonStreetWearLook，比起其他差唔多款的名牌平好多。」至於現在去英國旅行的潮人，依然會去瘋狂購物，名模陳嘉容就話：「我識咗呢個Brand好耐，每次去London都會去NealStreet買成十對返嚟，因為有我Size，我有對𠵱家都仲着緊嘅Boots，好着兼Classic。」雖然被認為是街頭時裝，但款式不誇張，品牌認為"EasyFashion"是成功建立個人時尚風格的大前提。大概因為有代表性又可塑性高，因此曾經吸引到VivienneWestwood、JohnGalliano和KatherineHamnett等玩Crossover，將StreetWear和CatwalkFashion合二為一。</p><p>ShellysSplash水靴<br>有代表性</p><p>Shellys的鞋款偏向簡單和Classic路線，最近則大玩OldSchool的芭蕾舞平底鞋和80年代的Metallic、漆皮尖頭鞋仔。身為英國鞋牌的老臣子，玩Wellington的水靴款最有代表性。ShellysSplash防水，但絕對不像傳統水靴般那麼笨重，款式和普通的皮靴沒甚麼分別，冬天攝褲着一流。</p><p>英倫名鞋<br>妳識唔識？&#13;</p><p>Joey：「冇聽過Shellys，但覺得都幾靚，特別係啲Boots，好英國Feel。我會考慮買膠靴，價錢都合理。」</p><p>Diane：「我喺雜誌上見過，覺得Shellys啲Style幾Young，唔似得其他貴牌子咁老氣。」</p><p>HoiYin：「我冇聽過，睇落覺得款式好British，我都可能會買番對着吓！」</p><p>Gigi：「唔識呢個牌子，覺得對格仔Boots好有英倫Feel，其他款式唔太In。對Boots值得買，幾型！」</p><p>Angie：「我有聽過，之前喺英國住嗰時都有去KensingtonHighStreet睇過，𠵱家香港有我會去買。」</p><p>查詢：Millie's（35860771）<br> 九龍尖沙嘴海港城港威商場2214-2215號舖</p></body></html>