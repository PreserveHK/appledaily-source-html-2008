<html><header><meta charset="utf-8"><title>馮仁昭四圍超：滕麗名拍劇冇加強保安 - 馮仁昭</title></header><body><h1>馮仁昭四圍超：滕麗名拍劇冇加強保安 - 馮仁昭</h1><p>滕麗名噚日喺深水埗澤安邨拍無綫劇《師奶股神》，劇情講阿滕喺揸車期間架車爆胎，仲咁啱落埋大雨，所以佢嬲到坐喺馬路大喊，現場仲吸引咗幾十個街坊圍觀。<br> 問阿滕近期拍外景會唔會加強保安同埋叫緋聞男友郭政鴻多啲探班？佢就話：「冇特別加強保安，呢件事都係意外嚟嘅，我從來都冇認過拍拖，我single㗎！」</p></body></html>