<html><header><meta charset="utf-8"><title>BlogBlog趣：費Sir不文手勢還擊挑釁 - 蘋果波神</title></header><body><h1>BlogBlog趣：費Sir不文手勢還擊挑釁 - 蘋果波神</h1><p>多謝基拿甸奴，我重奪榜首<br> 非洲盃開鑼，貓頭鷹一族好唔得閒<br> 韋斯咸終破曼城魔咒，唔贏唔抵<br> 美斯復出，巴塞爭霸未落下風<br> 儍仔巴布爾，玩謝韋根</p><p>最新動態</p><p>統領曼聯是無上光榮，但絕對不是一件易事！以前一班儍頭儍腦嘅鄉下仔，只知喺曼市打好每場比賽，跟住結婚生仔，喺嗰度收山退休；時移世易，一班badboys里奧費廸南、朗尼，再有C朗，仲有個被指強姦嘅後備伊雲斯，桀驁不馴、腰纏萬貫，有風格又好波，第22年領軍嘅費格遜依然強勢領導，我絕對佩服。<br> 之前碧咸同史譚等大牌俾佢踢走，呢位已66歲嘅老人家到𠵱家作風依然強悍，恩威並施，佢容忍C朗帶隊友玩3P，容忍自認唔踢波會去做爛仔、玩打拳嘅朗尼，喺球場上狂躁嘅表現，只要「雙朗」繼續入波便是；對外，他在比賽中對付敵人絕不手軟，剛作客雷丁時，受到主隊球迷挑釁，被攝得兩度以不文手勢還擊，吓，有失爵爺身份？對付無理指罵，不應啞忍，你沉默，敵人得寸進尺，贏咗波，賽後咪好滑頭咁，走去同郭甫攬頭攬頸飲紅酒。<br> 打爛仔波，阿仙奴叻咗，風水輪流轉，呢個世界你玩人，人玩你！<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>