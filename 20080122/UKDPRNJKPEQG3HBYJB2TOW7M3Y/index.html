<html><header><meta charset="utf-8"><title>BB彈彈吓練肌肉</title></header><body><h1>BB彈彈吓練肌肉</h1><p>大人做gym，強身健體咁話。原來兩個月以上的BB，都可以去做gym，一樣啱玩exerciseball、趴彈床、識朋友，強身又強心益智，所以呢類強身playgroup越來越hit。各位父母如果想偷師訓練屋企的小朋友，就要參考呢間由澳洲引入香港嘅嬰幼兒智能啓育課程中心KindyROO，睇吓有乜簡單動作，學識後返屋企同BB玩，慳皮又有效率。<br><br>記者︰劉昱蘭<br>攝影︰王文忠</p><p>MatRoom<br>刺激感官</p><p>KindyROO有別一般babygym，除讓BB跑跑跳跳外，仲多個MatRoom畀佢發展感官刺激、認顏色、學聽指令、辨認身體各部份、學平衡力同手腳協調等；加上成班同學仔一齊上堂，可幫助發展社交活動和心智發展。MatRoom課程啱小至兩個月BB，上課時嘅玩具好簡單，只需膠桶、豆袋、紙仔，甚或膠圈鈴鐺樂器。KindyROO在每個3個月13周的課程中，都會有一個主題，例如Leisure，咁13個星期就會上不同的leisure活動，如主題係cycling，導師就會有一套同cycling有關的動作教BB做，還有卡紙輔助學習。</p><p>CircuitRoom由護士開創</p><p>上完半小時嘅MatRoomClass，係時候去CircuitRoom做gym。為咗保持BB嘅新鮮感，CircuitRoom每星期都會大執位，而所有大件玩具都由澳洲運港，易拆易搬，木製玩具更會用軟墊包實，地下又鋪軟墊，夠晒安全。CircuitRoom玩具係由澳洲MargaretSasse研究30年而做出嚟，現年70歲嘅Margaret本來係一名護士，因接觸過有學障嘅小朋友，就一心研究以上嘅學習模式，幫BB心智體能健康成長。</p><p>玩具變教材<br>1歲以下重身體發展</p><p>BB坐在氹氹轉上，大人可用力旋轉，幫助BB發展眼力加平衡力。</p><p>1歲以上練膽識</p><p>家長點睇？<br>Mr.&amp;Mrs.Ball</p><p>「導師設計嘅動作有創意，佢教我有方法將小朋友凌空倒吊。」</p><p>Edmond&amp;Jaclyn</p><p>「畀機會我知道囝囝嘅能力去到邊，係好事嚟㗎。」
</p><p>連小姐</p><p>「囡囡9個月大，開始主動攞玩具玩，而且接觸多咗人。」
</p><p>謝太</p><p>「孫仔嘅家姐都有參加過呢個課程，佢表現得比家姐更活躍。」</p><p>KindyROO（24571510）<br> 地址︰中環亞畢諾道3-5A環貿中心1601-1602室<br> 學費︰$2,470（2-6個月），$2,730（6個月以上），每期共13堂</p></body></html>