<html><header><meta charset="utf-8"><title>Delete咗!?<br>垃圾桶摷番</title></header><body><h1>Delete咗!?<br>垃圾桶摷番</h1><p>數碼，將年輕人縱壞了！一張16GBmicroSD唔使$300落樓，插落DC便亂影一餐。雖則相可以亂拍，但刪除咗就恨錯難返，除非你用嗰部係SamsungNV100HD或者NV9，佢加入類似PC嘅資源回收筒分唇，衰多手Delete咗，都可一手拉番佢出嚟。冒失又大頭蝦？啱晒你！<br><br>記者：陳國輝<br>攝影：伍慶泉<br>Model：Maggie</p><p>美肌Mode曉變白</p><p>對某啲人，資源回收筒其實唔係咩強大分唇，如非冒失之徒，根本冇必要理會；況且，相機僅限儲存幾張已刪除照片，萬一你想Undelete早幾日前影低嘅相，根本就做唔到，因此作用有限。<br> 另外NV系列新加入咗一項好適合女仔嘅BeautyShot（美肌拍攝）技術。簡單啲講，佢能夠自動偵測並修飾面部瑕疵，令膚色睇落更自然，拍友更可自行調節修飾程度，陪女友旅行邊影埋Snapshot，仲唔𠱁死佢！</p><p>美白試拍</p><p>可拍720P高清片</p><p>繼Casio同Sony後，Samsung亦成為具備高質拍片功能。NV100HD提供每秒30格，解像度高達1080×720（720P）嘅攝錄功能，雖然唔係最靚嗰隻全高清1080P，但勝在壓縮比率較傳統MPEG4高一倍，意思即係話更加慳位啦！假如放入一張8GB卡，可以錄到兩場90分鐘足球賽都仲有找！</p><p>BodySnap</p><p>Profile
</p><p>CCD：1,470萬像素<br> 焦距：28-102mm<br> 屏幕：3.0"輕觸式屏幕<br> ISO值：80-3200<br> 記憶卡：SD/SDHC/MMCplus<br> 體積：94.9×59.5×19.9mm<br> 重量：138g<br> 查詢：Samsung（36984698）</p><p>同場加映<br>NV9跑車咪錶</p><p>與NV100HD屬同一系列，內置「BeautyShot」技術，配埋隻粉紅色機身就更Perfect！最搞鬼係顯示器突然變成「跑車咪錶」，左邊唔係Show油缸資料，而係電池量，右邊則顯示記憶體剩餘量。<br> <br> Profile：1,020萬像素、2.7"屏幕、美肌拍攝、MMC+/SD/SDHC卡、回收筒</p><p>L310W28mm廣角</p><p>鍾意成班Friend一齊影合照，或鍾情拍攝旅遊名勝嘅話，不妨諗吓呢部Wide鏡版L310W，因為佢內置咗超強28mm廣角鏡；但可惜光學變焦能力只有3.6倍，想拉近啲就好困難喇！<br> <br> Profile：1,360萬像素、3.6×光學變焦、MPEG4影片、銀黑棕紅4種色</p><p>L201五色潮Look</p><p>入門級價錢，但並非入門級功能，L201具備1,020萬像素鏡頭，隨時想曬相拉大做Poster亦冇問題；另一樣特別要讚，係機身顏色多達5款，尤以螢光藍和螢光綠最搶眼，潮友BestBuy！<br> <br> Profile：約1,020萬像素、2.7”屏幕、3×光學變焦、防震、黑銀藍綠紅5種色</p></body></html>