<html><header><meta charset="utf-8"><title>MA-1軍褸王$250入手</title></header><body><h1>MA-1軍褸王$250入手</h1><p>外國大部份明星的衣櫃裏，都總會有一件AlphaIndustries（簡稱Alpha）最出名嘅軍褸MA-1。美牌Alpha已有40多年生產海陸空三軍和紀律部隊制服嘅歷史，質料品質一向有保證，款式仲係簡單實用，加上輕便又暖，所以喺歐美有大把粉絲。原來香港市場都唔弱，Bauhaus同D-mop等潮舖都仲有不停入佢，但要成千銀一件。家陣Alpha在港嘅三大分銷商之一ElitedeVictoire趁秋冬開倉益街坊，希望更多人認識呢個咁正嘅品牌。識貨嘅，就要嗱嗱聲入貨喇！<br><br>記者：陳諾堯<br>攝影：王文忠<br>Models：Lear、Phoebe@Stagemodels<br>Makeup&amp;Hair：PhoebeCheong</p><p>OnLear：<br> 海藍色N-3B毛毛帽長身褸<br> <br> 原價$1,400<br> 開倉價$750<br> <br> OnPhoebe：<br> 女裝閃銀色MA-1毛毛帽短褸<br> <br> 原價$1,300<br> 開倉價$420</p><p>襯出中性型女</p><p>始終AlphaIndustries係美國官方授權的民用版軍服生產商，雖然近年被多個潮牌作「玩款」式改良，但不改其元祖級地位。眾多型號中，以MA-1、M-65及N-3B為最多潮人追捧，除因荷李活名星TomCruise及日系潮人木村日煲夜煲，㗎仔潮誌步進秋冬的洗腦式Styling都是引人荷包出血的主因。不過原來有好多着唔慣中性Look嘅女生都認定自己Carry唔到，其實只要買Fit身，冬天襯番對Boots，成個Look已經掂晒！除咗熱爆的MA-1不妨試吓時裝款OffDuty系列，比一般軍褸更易入手。</p><p>OnLear：<br> 灰色MA-1軍褸<br> <br> 原價$900<br> 開倉價$420<br> <br> OnPhoebe：<br> 藍色MA-1軍褸<br> <br> 原價$900<br> 開倉價$420</p><p>黑色毛毛帽軍褸<br> <br> 原價$900<br> 開倉價$250</p><p>男潮N-3B最熱搶</p><p>好多男生都鍾意Original款MA-1，貪佢夠簡約易襯，但其實呢幾年㗎誌煲得最勁都係N-3B。有頂毛毛帽感覺冬天好多之餘，睇落無咁單調，定比MA-1更能戰勝寒魔。相反，想秋天入冬時着，就要試M-65款式。</p><p>黑色M-65款長身高領有帽軍褸<br> <br> 原價$1,190<br> 開倉價$550&#13;</p><p>一家大細襯軍Look</p><p>現今嘅潮爸潮媽，就好似栢芝濠縈阿菲咁，定會將最好嘅嘢放上自己仔女身上，誓必要佢哋未識行已開始做潮B。雖然MA-1無咁細Size，但買定4歲左右着都啱，靚嘢多人爭，幾歹都買定做後備啦！我會推介Nasa款Jacket，無乜邊度搵到有得賣。</p><p>外國BandTee$50</p><p>同場仲有大量唔同品牌嘅Tee同牛仔褲，一件Tee只係50蚊，現場嘅Work-A-Holic同LesTendances都係外國Tee牌，早幾年喺潮舖UrbanSoul大賣，太年輕嘅朋友可能唔識，但一攞上手就知係好嘢。</p><p>開倉日期：即日起至10月26日<br> 開倉時間：1:00pm-7:00pm<br> 開倉地點：荃灣柴灣角街83-93號榮興工業大廈9樓904室<br> 查詢：ElitedeVictoire（97425733）<br> 備註：只收現金&#13;</p></body></html>