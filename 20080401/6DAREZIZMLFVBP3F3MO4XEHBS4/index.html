<html><header><meta charset="utf-8"><title>家強揭激嬲阿Paul真相</title></header><body><h1>家強揭激嬲阿Paul真相</h1><p>黃家強昨日接受商台訪問，談到跟Beyond隊友黃貫中（Paul）不和的始末，原來是源自新歌《Beyond的故事》，他謂會親自致電阿Paul解釋，希望跟他冰釋前嫌。</p><p>想一起創作</p><p>家強提到與阿Paul交惡源自一個小誤會，他謂阿Paul早前想獨自創作《Beyond的故事》一曲，但家強認為此曲應該由Beyond三子共同創作，他說：「我經一個工作人員幫我傳話，話『我哋三個都冇資格自己去寫』，但可能口傳有誤會，阿Paul就以為我話佢冇資格寫。」家強續說：「其實我嘅意思係話，包括我自己都冇資格，不如一齊創作啦，我會打電話畀佢，不過希望等佢了解件事後，再清清楚楚同佢解釋。」<br> 採訪、攝影：藍文浩</p></body></html>