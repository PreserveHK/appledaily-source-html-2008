<html><header><meta charset="utf-8"><title>馮仁昭四圍超：小雪心臟弱唔激得 - 馮仁昭</title></header><body><h1>馮仁昭四圍超：小雪心臟弱唔激得 - 馮仁昭</h1><p>小雪（右）同戚黛黛（左）前晚喺亞視總台錄影亞視節目《樂壇風雲50年》，戚黛黛以懷舊打扮唱《難兄難弟》。小雪就打頭陣唱《總有艷陽天》，佢話：「4月會為葉振棠演唱會做嘉賓，遲啲又會去內地登台，仲接咗個纖體廣告，呢排可能多嘢做，個心臟有啲唔舒服，喺05年我試過心肌發炎入深切治療部，所以我叫個女唔好激我，遲啲又要去檢查吓。」</p></body></html>