<html><header><meta charset="utf-8"><title>翠翠做主持怕蝦碌</title></header><body><h1>翠翠做主持怕蝦碌</h1><p>葉翠翠昨日到鑽石山荷里活廣場出席奧運打氣活動，翠翠有份為無綫擔任今屆北京奧運的主持，對於鄭裕玲在開幕禮當日扯火鬧人的片段遭誤播出街，翠翠說：「今次奧運涉及太多唔同部份，希望大家原諒同體諒我哋，我哋會做得更加好，自己之後主持都會小心啲，平時冇收音時都會遮住個咪先講嘢。」</p><p>紀念殉職消防員</p><p>另外，對於昨日旺角發生五級大火令兩名消防員殉職，翠翠坦言得知後即時打了個冷顫，皆因翠翠父親曾任消防員及消防員教官，所以每逢翠翠在宿舍聽到警鐘響起，她和母親都會十分擔心父親的安危，她說：「佢哋因為救人而殉職，我哋要紀念佢哋，佢哋係人民英雄，自己爸爸都試過同另一隊員衝入火場救人，最後爸爸冇事，但佢個隊友就殉職，所以我一聽到呢啲事個感覺會好強，會覺得好難過。」<br> 採訪、攝影：駱華齡</p></body></html>