<html><header><meta charset="utf-8"><title>專家對話：A股奧運後或續弱</title></header><body><h1>專家對話：A股奧運後或續弱</h1><p>上周五奧運開幕，未對內地股市帶來冲喜作用，中央「維穩」失敗，奧運後的走勢更不明朗，嘉賓相信奧運後中央可能重新推出宏調措施，因此股民出貨意欲本周或會增加，為大市帶來沽壓。<br> <br> 碩：嘉賓主持亨達集團研究部董事黃敏碩<br> 喬：比聯金融產品衍生工具部策略師張小喬<br> <br> 碩：奧運後內地股市究竟會繼續跌，定會造好呢？<br> 喬：奧運後要擔心幾樣嘢，之前內地實行「一保一控」，但到奧運尾聲或結束，就要小心再有宏調措施推出，A股已有很多股民趁早出貨，拖累滬綜指表現。<br> 碩：內地股民抱觀望態度，亦擔心8月會有大小非解禁，雖然數額多，但係唔係一解禁就會喺市場上流通就另作別討論，因此股市奧運後是好是淡都係未知數。</p><p>搶先貼股<br>中海發展恐跌勢未完</p><p>Ricky：睇咗隻中海發展（1138）好耐，想問吓邊個位入會安全啲？<br> 碩：今日（上周五）出現咗支大陰燭，裂口低開好多，成交大幅增加，明顯俾人洗倉。睇個波羅的海指數，噚日（上周四）跌咗4%，所以加重巿場對呢類股份嘅憂慮。<br> 喬：中海發展穿咗250天線幾日，如果跌勢持續多兩日，就代表佢走勢已經轉淡；仲有就算佢出現超賣，但股災時超賣完可以再超賣，所以我好擔心佢未跌完。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>