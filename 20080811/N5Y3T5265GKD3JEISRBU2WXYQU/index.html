<html><header><meta charset="utf-8"><title>森美小儀接棒《亮相》<br>荷媽、莎姨打頭陣儍有儍福</title></header><body><h1>森美小儀接棒《亮相》<br>荷媽、莎姨打頭陣儍有儍福</h1><p>「荷媽」李司棋和「莎姨」關菊英為新一輯《亮相》打頭陣做嘉賓，首次參與遊戲節目的司棋姐和關菊英均希望儍人有儍福，不介意獎金的多少，但求過程好玩。談到《溏心風暴之家好月圓》在奧運期間的收視，她們不單止不擔心受影響，反而有信心會更好。</p><p>李司棋和關菊英昨日在將軍澳電視廣播城為新一輯《亮相》擔任嘉賓，今次她們邀請李香琴、馬海倫和林漪娸擔任智囊團，在《溏心風暴之家好月圓》中飾演「荷媽」的司棋姐和「莎姨」菊姐表示雖然以前有看過這節目，不過始終是第一次參與，當然會覺得緊張，希望儍人有儍福，菊姐笑說：「我挨住司棋姐嚟玩，希望唔會玩一次就byebye啦！」<br> 在旁的司棋姐點頭附和，她亦笑說：「我外表睇落好似好醒，但其實好蠢，『兩個臭皮匠，等於半個諸葛亮』，我哋贏幾多錢都唔介意，我覺得個遊戲應該會好好玩同有娛樂性。」談到對《家好月圓》在奧運期間的收視信心，她們說：「我諗影響唔大，可能會多咗人睇，反正大家都預咗睇奧運，緊張完咪睇番啲劇集調劑吓，或者到時係大家幫大家，收視會仲好呢！」</p><p>指摘林峯賴皮</p><p>「荷媽」司棋姐更透露林峯、鍾嘉欣、陳豪和楊怡本來請大家食飯，不過至今都未有下文，她說：「我𠵱家都等緊佢哋呀，不過佢哋唔係賴賬，我成日都有聽佢哋講呢件事，只係大家都好忙，而且又冇人做組長，或者叫祥仔（阮兆祥）幫吓手啦！」</p><p>森美愛睇嘈交</p><p>此外，森美和小儀今次接替葛民輝做《亮相》主持，談到收視信心，森美笑說：「我哋都會好努力，我有嘅係機智，小儀有嘅係觀眾緣，希望可以接到棒。」森美更大讚《家好月圓》的嗌交戲好看，他說：「我都有睇過幾集㗎，佢哋『日日節奏快、餐餐有交嗌』，睇住一班好戲嘅人嗌交真係好睇，不過我戥後生嗰班慘，戲少啲都唔掂，壓力真係好大。」《亮相》監製霍澤基表示今次暫定做15集，因為葛民輝目前在北京工作，所以由森美小儀接替。<br> 採訪：何慧斯<br> 攝影：葉君海</p></body></html>