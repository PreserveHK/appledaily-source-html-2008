<html><header><meta charset="utf-8"><title>李準基現代一枝梅</title></header><body><h1>李準基現代一枝梅</h1><p>啱啱喺香港拍完廣告飛返韓國嘅韓星李準基，噚日喺首爾出席韓國法制處創立60周年紀念活動，獲委任做榮譽法制官。法制處話基哥喺劇集《一枝梅》嘅角色同法制處伸張公義嘅形象好配合，而基哥就話拍完《一枝梅》之後，好希望接拍同外國合作嘅電影。</p></body></html>