<html><header><meta charset="utf-8"><title>韓藝瑟賭場賣大包</title></header><body><h1>韓藝瑟賭場賣大包</h1><p>韓國男星張赫同韓劇《茶煲阿四》索女韓藝瑟近日忙於為SBS電視台新劇《老千》趕工。張赫同韓藝瑟喺劇中扮演賭場老千，所以電視台特別揼本搭建臨時賭場拍攝。當日，韓藝瑟着上性感橙色連身裙上陣，中門大開，非常養眼。至於張赫唔用替身親自拍攝打鬥場面時，贏得工作人員熱烈掌聲。</p></body></html>