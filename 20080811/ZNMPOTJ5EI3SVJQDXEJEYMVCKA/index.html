<html><header><meta charset="utf-8"><title>詹瑞文扮魔王整喊囡囡</title></header><body><h1>詹瑞文扮魔王整喊囡囡</h1><p>詹瑞文一人分飾兩角主演的兒童劇《超人阿四2008》，前晚在尖沙嘴文化中心舉行首場演出，合共演出10場，劇中詹瑞文分別扮演超人爹哋和魔王，一忠一奸，當晚詹瑞文以搞笑超人爹哋造型接受訪問，詹瑞文透露囡囡日前率先看了他整套劇的預演，他說：「因為我扮演嘅魔王喺劇度最後死去，點知囡囡睇完之後，因為太過投入，返到屋企係咁喊。」</p><p>楊羚帶仔女捧場</p><p>另外楊羚帶同7歲的囝囝和3歲的囡囡到場欣賞，楊羚說：「𠵱家佢哋放緊暑假，我都安排咗啲活動畀佢哋去學，好似溜冰同游水咁，我就要帶佢哋去上堂，加上我𠵱家幫亞視做主持，所以我都幾忙，每朝要7點起身，不過一樣應付到。」提到囝囝將升讀小學，楊羚表示他獲派到第一志願學校，她稱：「其實乜嘢學校都冇所謂，最緊要係基督教。」<br> 採訪：王崇穎<br> 攝影：陳慧安</p></body></html>