<html><header><meta charset="utf-8"><title>趙世曾同花樣孻仔爭寵「我靚仔啲」</title></header><body><h1>趙世曾同花樣孻仔爭寵「我靚仔啲」</h1><p>趙世曾近日似與拍拖多年的內地女友Wendy情海翻波，不時見他與多名妙齡少女夜遊，花花公子行徑重現。前晚他則一副慈父相，帶15歲大的孻仔趙式正（Roman）看音樂劇，並大讚美少男外表的Roman，深受歡迎，不過也不忘自誇年輕時的外貌更勝兒子。</p><p>著名音樂劇《八十日環遊世界》前晚在灣仔演藝學院舉行首映，吸引不少城中名人作親子活動，當中有趙世曾與15歲兒子趙式正、大少林建名與女兒林煒珽、寇鴻萍及兩名女兒唐貝詩和唐貝欣、郭秀雲與兒子錢麒夫，錢麒夫更帶同拍拖半年的女友Jacqueline到場，還有因男友Christopher而與母Julie鬧翻的Rosemary，母女二人則離奇地重逢，場面十分熱鬧。</p><p>「唔係女朋友」</p><p>趙世曾近月與拍拖多年的女友Wendy疑情海翻波，一時搭上新歡妙英，又與多名妙齡女郎夜遊，前晚他則大顯慈父本色，帶同孻仔、15歲的Roman看音樂劇。問趙世曾為何不帶女友Wendy到場，他說：「佢去咗北京，遲啲佢會落返嚟，會合一齊去北京睇奧運。」<br> 對於近日頻頻約會多名女伴，會否令Wendy不滿，趙世曾說：「佢冇嬲，嗰啲都唔係女朋友，係朋友，佢都冇問。」問到會否送鑽石𠱁女友，他說：「佢大把鑽石，全部都係我送。」這晚為何不帶女伴到場，他即開玩笑地說：「我識咁多女仔點帶晒嚟，如果要帶出嚟，呢度坐唔晒，奧運場館先坐得晒。」</p><p>「佢青出於藍」</p><p>此外，問到兒子Roman現在有否女朋友，趙世曾說：「佢青出於藍，好受歡迎。」記者大讚Roman是美男子，趙世曾即說：「你未見過我後生個樣，點知佢靚仔過我，我靚仔啲。」<br> 採訪：RachelWong<br> 攝影：WongWaiHung</p></body></html>