<html><header><meta charset="utf-8"><title>動漫Maggie晒胸誘拍友<br>張文慈冇碇企</title></header><body><h1>動漫Maggie晒胸誘拍友<br>張文慈冇碇企</h1><p>李曼筠（動漫Maggie）前晚出席亞視的十大廣告頒獎禮記者會，由於在商場舉行，故一身低胸裝扮的她，甚受沙龍拍友的歡迎，被大量拍友重重包圍，且越行越埋，實行近距離接觸，令在場打扮密實的張文慈遭受冷落。</p><p>由亞視主辦的「第十四屆十大電視廣告頒獎禮」，前晚於海運大廈舉行記者會，是次出席的嘉賓有動漫Maggie、張文慈、呂晶晶、戚黛黛及陳啓泰等，大會公佈有關詳情，一身超低胸打扮的動漫Maggie，出場即時吸引不少沙龍拍友。</p><p>越影越近冇膽怯</p><p>但現場所見大部份拍友均是男士，雖然被人重重包圍拍照，出身自模特兒的她見慣大場面，並無半點膽怯，可是拍友卻得寸進尺，越行越近，有些拍友的鏡頭並非對住她的樣子，而是對準她的身材來影相，亞視工作人員也恐防有意外發生，故藉口她要接受記者訪問而把她拉走。<br> 事後問動漫Maggie可有擔心被太多人包圍？她說：「我做足安全措施，唔會走光，所以冇擔心。」她又表示，今次為亞視演出未知是做司儀還是做嘉賓，一切是公司決定。</p><p>年尾出碟學國語</p><p>動漫Maggie又說：「年尾會出新碟，我有留意𠵱家嘅新晉歌手，覺得大家表現都好好，遲啲仲會努力學國語，希望對工作有幫助。」<br> 此外，身為前輩的張文慈因為打扮密實，敗在動漫Maggie手上，她笑說：「我只係嚟撐亞視場，冇乜所謂，我幫呢個頒獎禮做司儀，呢排拍緊劇集，戲中做人媽咪。」講到私下她何時才做媽咪？她說：「唔一定結婚先至可以生仔，一切隨緣，唔使咁勉強。」<br> 採訪、攝影：張俊銘</p></body></html>