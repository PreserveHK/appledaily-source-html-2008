<html><header><meta charset="utf-8"><title>"CHECK"得過：電話擔到實</title></header><body><h1>"CHECK"得過：電話擔到實</h1><p>我都幾烏龍，揸車時掟個彎快啲，擺喺中間手枕位部手機實飛出嚟，揸緊車又好難執，搞到狼狽非常。有呢隻史廸仔幫手又唔同，簡簡單單將佢吸喺玻璃，就可將手機放入佢個大口。成隻公仔軟綿綿，唔似一般硬膠電話座會夾花我心愛嘅電話，吸盤式設計鍾意黐喺邊都得，要幾就手有幾就手，抵錫！<br><br>查詢：汽車創造（23904630）</p></body></html>