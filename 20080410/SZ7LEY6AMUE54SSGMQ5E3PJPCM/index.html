<html><header><meta charset="utf-8"><title>鄭融　黑妹變白</title></header><body><h1>鄭融　黑妹變白</h1><p>性感小野貓鄭融（Stephanie）予人印象嬌滴滴、活潑好動，總之陽光少女一名。怎想到黑妹忽然愛上美白，更大聲話就算Keep住運動都一樣可以擁有美白肌膚，繼續做陽光索女，有咩方法，立即請教。<br><br>記者：陳諾堯<br>攝影：陳陶鈞<br>Hair：TavinLiu@HairCulture<br>MakeUp：VinCTsang<br>服裝提供：BreadNButter</p><p>Stephanie化妝小Tips</p><p>成日上鏡化妝，Stephanie亦有一套化妝心得。「買Cheek&amp;Lip都可以用的唇膏，就算唔記得帶胭脂，都可以以唇膏代替，只要以唇膏輕印上面就可以有胭脂效果。仲有如果發現雙眼浮腫，畫完眼線後記緊Blend鬆眼線，並推配合Eyeshadow推至眼蓋位置，令人看來眼睛更有神精靈。」</p><p>永久雀斑？</p><p>Stephanie由細到大都喜歡戶外活動，讀書時期更是學校泳隊健將，自然少不免暴曬於陽光之下，加上得到家人雀斑的遺傳，因此自小面上已經有點點雀斑，好不可愛。「我以前以為雀斑係永久的，會一世都留喺塊面度，亦曾經諗過去做激光。自從一次無意中發現原來勤做Facial和美白Mask可以令雀斑變淡，先知原來不停用美白產品係可以減淡雀斑顏色。」
</p><p>檸水消水腫</p><p>Stephanie話人越大就越感受到健康皮膚的重要性。「我以前都好少注重護膚，但自從入行後，工作時間唔穩定加上壓力大，漸漸影響到皮膚質素。不過我覺得想皮膚好絕對唔係一朝一夕嘅事，首先要有一套好的護膚品再配合均衡飲食。我每朝起身都會飲一杯無糖熱檸水，幫助淨化身體同消水腫，間中亦會飲薏米水同食木瓜養顏，總之食得健康，皮膚自然好。」Stephanie話𠵱家每日都至少花30分鐘護膚，飲充足的水，保持適量運動，絕對唔會偷懶！</p><p>首次作曲</p><p>有7級綱琴底子的Stephanie最近忙於錄音，放假時就會留在家練琴，只可惜入行至現在都沒有機會給她發揮。「最近終於有機會靜下來彈琴，咩歌都彈，彈一些自己鍾意的歌，早前仲開始作曲寫歌，將興趣放於工作之上，好開心！」新歌將收錄於最新大碟之內，有心人請洗耳恭聽。</p><p>出道黑妹</p><p>剛出道的鄭融，外形硬朗，以黑妹陽光少女形象深入民心，不過其實眼前白滑少女Style都幾襯吖！</p><p>縱橫夾擊</p><p>SK-II一套超越美白哲學以「淨、白、透、亮」為本，最新科研緻白系列就以「縱橫美白」理論為中心，從「根」本着手，縱向擊退色斑，橫向均勻膚色，不過最實際係趕走頑固色斑及改善膚色不均勻等問題。</p><p>科研緻白煥膚凝霜$530/50g</p><p>可在家中進行DIY煥膚，能褪掉粗糙的角質層，更新角質，改善膚色同時滋潤肌膚。</p><p>科研緻白瑩透修護霜$695/75g</p><p>蘊含維他命膠囊，每當感應到UV便即釋放維他命C及E，防止肌膚氧化。</p><p>科研緻白抗斑精華$680/30ml</p><p>有助控制黑色素轉移，從根源淡化黑色素，令肌膚白皙亮澤。</p><p>科研緻白深層修護面膜$480/6片</p><p>當中蘊含Inositol（肌醇），是一種「轉白元素」，有效減少色素轉化成黑色素，減低曬後容易變黑的問題。</p><p>查詢：SK-II（28342166）<br> 銅鑼灣軒尼詩道555號SOGO地下</p></body></html>