<html><header><meta charset="utf-8"><title>物價漲澳門人叫苦</title></header><body><h1>物價漲澳門人叫苦</h1><p>澳門近年發展迅速，按人均GDP計，澳門去年成為亞洲最富有地區。但澳門並非人人受惠，「J.English」在討論區大吐苦水：「噚日中午叫外賣，搵到張05年的餐單，一個肉醬意粉19蚊，打去××記叫……外賣佬收咗我37蚊……我萬二蚊人工，仲慘過當年5千……」<br> 澳門百物騰貴，香港也好不了多少，「ericwong77」說：「（我係喺澳門的香港人）你慘得過我哋香港人？……香港啲嘢一樣貴咁多……因呢三年，香港（薪酬）都係加1%、2%、5%，三年加埋都唔夠$1000，而你哋班澳門人就好多由幾千加到$13000……」<br> 澳門學者也指澳門成為亞洲最富地區只是「美麗的誤會」，澳門人月入中位數僅由06年第四季的7,371元，升至07年第四季的7,926元，只增長7.5%，與人均GDP增幅截然不同。<br>  http://forum.cyberctm.com/forum/viewthread.php?tid=164432&amp;extra=page%3D1&amp;page=1 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>