<html><header><meta charset="utf-8"><title>做殯儀好過做文員</title></header><body><h1>做殯儀好過做文員</h1><p>今日香港物價飆升，百物騰貴，有網友打份牛工趕不上通脹，打起為先人服務主意來：「做文員要英文及格，中英文打字，識船務，要求高，人工卻低，成日要OT只得九千；殯儀則要求能夠獨立守夜一星期及間中幫手化妝換壽衣，月薪達二萬五！」你會點揀？<br> 不少網友表示百無禁忌願意一試。「hk10001」坦言一定揀殯儀：「錢銀大過天，真係做唔來先算。」網友「PAPER」慨嘆今日港人笑貧不笑娼，無錢就真係俾人笑。「ronaldino10」則盛讚殯儀業前景好：「社會老化，越來越多人死，環境富裕，後人越來越願意使錢。」「花輪同學」更稱若然做好呢份工，令先人高興，會有橫財運。真係講到NET人都心郁郁。<br> 然而，有網友謂此行業並非人人都做得。「小美玲」說八字夾好重要：「唔夾就會病，咁搞法唔好話25K，250K都唔掂！」「快樂神仙」則表示要入行都唔容易：「殯儀業好多都係由熟人介紹入去做，又或者家族一向有人做開而帶入行，如果你本身上述兩種情況都無，根本唔使旨意入行。」看來要賺先人錢都唔係咁容易，還是腳踏實地吧！<br> <br>  http://www12.discuss.com.hk/viewthread.php?tid=6820667 </p></body></html>