<html><header><meta charset="utf-8"><title>妻夫木聰易容入繪本</title></header><body><h1>妻夫木聰易容入繪本</h1><p>日本男星妻夫木聰近日接拍由《下妻物語》導演中島哲也執導嘅新片《PAKO與魔法之繪本》，佢同幾位演員包括役所廣司、土屋Anna同小池榮子等嘅破格造型，日前首度曝光。喺片中走入圖書世界嘅妻夫木聰話，自己嘅化妝同服飾好特別，其他人都認佢唔到。</p></body></html>