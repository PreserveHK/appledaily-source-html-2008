<html><header><meta charset="utf-8"><title>梁安琪拖孖仔騷優質遺傳<br>「兩個都靚，似我」</title></header><body><h1>梁安琪拖孖仔騷優質遺傳<br>「兩個都靚，似我」</h1><p>賭王何鴻燊三房近日因清純又標致的超蓮而搶盡風頭，前晚賭王四姨太梁安琪出席保良局晚宴，就避免正面交鋒，收起「麻麻」的長女超盈及「靚到不得了」的幼女超欣，轉陣以孖仔傍身。</p><p>保良局前晚在灣仔君悅舉行聯歡晚宴，一眾主席總理都盛裝赴會，賭王何鴻燊四姨太梁安琪一身Valentino現身。賭王與三姨太陳婉珍所生的幼女超蓮，近日被傳媒盛讚索絕，這夜四姨太沒有賭王撐場，她左右拖實是一對13歲孖仔猷君及猷亨，被賭王指「麻麻」的長女超盈，以及「靚到不得了」的幼女超欣，均不見蹤影。</p><p>不知有十誡</p><p>四姨太指賭王另有節目，她說：「佢有party，要走幾場。」問何解超盈不捧場？她說：「佢放假，又有啲唔舒服，唔出嚟，細女就要考試。」記者見她一對孖仔眉清目秀，她開心表示：「係呀，都有人讚佢哋，兩個都靚，似我。佢哋嚟睇住我、傍住我。」有指何家子女拍拖有十誡，如6點前回家及不准當街錫嘴等，梁安琪對此表示不知情，她說：「唔好嚇親佢哋。」她自認是開通媽咪及潮媽，不會理會女兒拍拖的事，她說：「拖手都OK，我都拖住佢哋啦。」
</p><p>讚胡敏珊靚</p><p>此外，龐維仁與胡敏珊拍拖，一向愛錫前媳婦黃美儀的龐老太龐盧淑燕對此說：「見過，成日喺報紙見到（指胡敏珊）。」問她對兒子的新女友印象如何？她說：「朋友啫，𠵱家都未知點喎。」她初時指胡敏珊樣子不俗，但又吩咐記者不可寫她讚胡靚，她說：「總之，仔大仔世界，佢幾十歲，我管唔到㗎喇，我起唔到乜作用。」<br> 採訪：LawWaiMan<br> 攝影：DickyChan&#13;</p></body></html>