<html><header><meta charset="utf-8"><title>BlogBlog趣：二百蚊一注賭埋日職乙 - 蘋果波神</title></header><body><h1>BlogBlog趣：二百蚊一注賭埋日職乙 - 蘋果波神</h1><p>羅馬廸羅斯其實想做欖球員<br> 英冠爆到七彩，屈福特竟吞3蛋<br> 近排周五德甲好難捉，小注好咯<br> 搞錯！浦和紅鑽對鹿島鹿角冇得播<br> 計態況，巴塞唔夠曼聯砌</p><p>最新動態</p><p>曾被譽為我偶像法國翼鋒皮利斯接班人、已轉投布力般的賓尼，公開承認曾為病態賭徒，每天落100注。<br> 數年前，在阿仙奴出道的賓尼，甫出道即有亮麗表現，可惜兵工廠當時星光熠熠，難搶正選；不過這類年輕英國翼鋒往往是中上型班甜心，在短暫度過借用生涯下，現已在布力般站穩陣腳，並有機會叩國家隊大門。<br> 他接受訪問時謂：「我當時一瞓醒，唔係諗住足球，而係跑馬、賽狗、撲克乜都賭，嗰日有幾多場就賭幾多，每天大約下注50至100注。好彩喺家人鼓勵下，我現在戒甩咗。」肯回頭是岸，23歲的賓尼孺子可教！<br> 沒錯，人有娛樂嘅自由，加上現在資訊發達，賭博五花八門，打開電腦莫說要日賭100注，1,000注都冇問題，引誘巨大；但想波友問問自己今個禮拜六，足智彩開埋日乙同南韓聯賽，但撞正跑馬，你會否在跑馬期間打去26006222用200蚊一注賭波，答案「是」的話，我勸你還是打去1834633戒賭熱線。<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>