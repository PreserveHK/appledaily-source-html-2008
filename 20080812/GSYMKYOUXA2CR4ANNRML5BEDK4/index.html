<html><header><meta charset="utf-8"><title>李多海電風扇救命</title></header><body><h1>李多海電風扇救命</h1><p>韓國女星李多海呢輪忙住拍《伊甸之東》。日前佢喺全北日山拍攝同延正勛喺80年代學運中初遇嘅戲份，延正勛仲為受咗傷嘅李多海包紮。由於劇情係講緊3月，所以熱辣辣天氣下李多海仲要着住長袖衫，一有空檔就即時攞出電風扇仔出嚟解暑。</p></body></html>