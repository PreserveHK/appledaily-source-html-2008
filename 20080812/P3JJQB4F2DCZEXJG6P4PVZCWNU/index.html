<html><header><meta charset="utf-8"><title>專家對話：後市不樂觀</title></header><body><h1>專家對話：後市不樂觀</h1><p>昨日港股先升後回，重磅股中移動（941）更進一步下挫，嘉賓覺得恒指已經跌到去21641點，對後市睇法不太樂觀。<br> <br> 楊：主持楊慧玲<br> 沈：英皇證券研究部主管沈振盈<br> <br> 楊：今日（即周二）重磅股中移動喺大成交日下跌逾4%，大市好似畀佢拖住走，中移動仲有冇其他因素再被推低呢？<br> 沈：中移動無特別因素推到佢咁低，但我相信基金洗倉亦唔會咁樣一次過推低2蚊至3蚊，所以佢跌得唔合理；另外市場咁淡，反而期指大成交，表示有人做緊大淡倉；恒指去到22200點開始有阻力，而今日（即周二）收市更跌到去21641點，代表後市訊號唔係太理想。</p><p>搶先貼股<br>中移動先減磅</p><p>王小姐：我102蚊買咗中移動（941），本來想短炒，𠵱家係唔係可以繼續揸？<br> 沈：佢股價短線一定有壓力，其實要睇番你注碼大唔大，如果你一大筆錢放咗喺中移動，就最好減一減磅，因為100蚊已經跌得比較多，下跌嘅壓力會比較重；如果短炒不如𠵱家走一走，等佢企番穩102蚊先再買番。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:lfinance@appledaily.com搶先貼股</p></body></html>