<html><header><meta charset="utf-8"><title>中環在線：最佳航空國泰輸馬鼻 - 李華華</title></header><body><h1>中環在線：最佳航空國泰輸馬鼻 - 李華華</h1><p>英國顧問公司Skytrax每年都會進行一次全球最佳航空公司調查，噚日佢哋公佈08年調查結果，新加坡航空衞冕全球阿一，喺商務客位方面亦係表現最好嘅。至於國泰（293）繼續輸畀新航排第二，不過其實已經進步咗，佢舊年只係排第三，再努力嘅話，出年分分鐘挑戰新航一哥地位。<br> 雖然國泰整體成績唔及新航，但就係提供全球最佳頭等機艙，同埋最佳頭等膳食嘅航空公司，所以都叫做有交代。可惜頭等唔係一般市民搭得起，若然大家好似華華咁，只係搭開經濟客位，下次可以揀攞到最佳經濟客位嘅韓亞。</p><p>2008年度航空公司龍虎榜</p><p>第1位：新航航空公司<br> 第2位：國泰航空公司<br> 第3位：澳航航空公司<br> 第4位：泰航航空公司<br> 第5位：韓亞航空公司<br> <br> 資料來源：Skytrax</p></body></html>