<html><header><meta charset="utf-8"><title>Janice移情Milano</title></header><body><h1>Janice移情Milano</h1><p>PerMe係意大利文，英文解作ForMe，亦指每個UniqueStyle只屬於妳，希望每一位穿着其品牌嘅女生都能散發出個人魅力。其實PerMe呢個Brand喺香港好多人都略有所聞，專賣歐洲時裝嘅小店總有幾件入口PerMe出品，但就一直未有專門店。正因為咁，有心人將首間PerMe帶到嚟香港，更主攻VarietyFashionLine。連超愛日牌嘅JaniceMan都話要轉投這個米蘭牌子的懷抱，點解？她的理由一大堆。<br><br>記者：陳諾堯<br>攝影：林栢鈞<br>Makeup：CoCoWong<br>Hair：Francis@HMPrivateI</p><p>金色閃珠片豹紋長袖Jumper$599<br> <br> 黑色Zip-up皮褸$3,999（8月尾有售）</p><p>橙金色針織背心One-piece裙$869<br> <br> 深啡色窩釘麖皮背心$1,299</p><p>黃色透明片哈哈笑中袖One-piece裙連黑色Waistcoat$959</p><p>厭了日本娃娃Look</p><p>一向給人日本妹印象的𡃁模JaniceMan，經常以日式的《ViVi》Look打扮示人，形象與Lena近似，但原來佢崇尚日本Fashion係有原因嘅：「我唔係特登淨係着日本牌子，但係好多歐洲牌子都唔Fit身，就算着XXS都係闊！咁着衫都係想突顯線條美，太闊就變得唔好睇。其實我都鍾意Chanel同MiuMiu，覺得佢哋無論係Accessories、衫、袋同鞋方面，設計剪裁上都比較特別，感覺Girlish同Elegant，啱晒我。」<br> 一講到Milano牌子PerMe時，Janice更滔滔不絕，「我幾年前喺朋友口中已經聽過呢個Brand，佢仲介紹我買，話有好多唔同款式，咩路線嘅衫都有。但係我聽完就算，當時無時間去認真睇PerMe嘅衫，直至最近PerMe首間專門到港幫佢哋行Show，先知道佢哋嘅衫款超多，任何年紀都適合，又唔會大件得滯。今次做完Styling之後，我覺得我都係時候轉吓風格，着多啲意大利牌子嘅衫！」</p><p>Janice首選LadyBling</p><p>Janice話佢由細到大都特別鍾意BlingBling嘅嘢，所以當佢第一次見到PerMe批閃珠片衫時，簡直愛不釋手，尤其是最近咁多Events同Functions要出席，多幾件BlingBling衫傍身真係好必要。<br> 今個秋冬，PerMe嘅閃片系列顏色會以黑、灰為主，設計上則偏向簡單不花巧款式，質地會用Satin、Cotton和真絲，全部元素加埋，一條好簡單嘅One-piece裙都變得高貴Glamorous。</p><p>格仔雪花ClassicLook</p><p>一見到格仔絨Jacket，不禁令人想起柯德莉夏萍年代ClassicLook，着上身充滿女人味。其質地多數係絨，起碼都要9、10月先着得，如果唔係真係會俾佢焗親！我就覺得Janice着咗呢批黑白經典圖案，一定變身成懷舊Barbie！</p><p>Bohemian民族風情</p><p>民族風係今個S/S大熱，最近行街見到10個當中總有5個係民族Style，而呢個風氣仲會蔓延至AutumnWinter。竅門就係款式要鬆鬆哋，要不經意地流露出飄逸感覺；如果想襯其他配飾，最好揀嬉皮士式的流蘇皮手袋又或者窩釘手袋，令整個Style更有Fusion型格。</p><p>首度着陸香港</p><p>PerMe是意大利米蘭品牌，於2001年由FounderSomenzi夫婦創辦，設計概念圍繞着米蘭的愛情故事，每件設計都有其背後意義；配襯不同配件飾物，Feminine之餘更能突顯出服飾獨特之處。今次香港取得代理，開設首間專門店，大家又多了個質素之選。</p><p>PerMe（23662737）<br> 尖沙嘴加拿芬道45-47號2A地舖</p></body></html>