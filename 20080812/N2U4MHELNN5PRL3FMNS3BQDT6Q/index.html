<html><header><meta charset="utf-8"><title>蘇志燮笑拍檔乸型</title></header><body><h1>蘇志燮笑拍檔乸型</h1><p>韓國男星蘇志燮噚日喺首爾出席退役後復出新片《電影是電影》嘅記者會，同場仲有拍檔姜志煥。蘇志燮話自己等咗4年都覺得好耐，仲取笑姜志煥嘅行為好乸型，喺片場經常為佢準備補品，令佢一度誤會對方嘅性取向，搞到姜志煥唔知點回應好。佢哋仲大讚為國爭光、贏400米自由式奧運金牌嘅男飛魚朴泰桓好勁㖭。</p></body></html>