<html><header><meta charset="utf-8"><title>馮仁昭四圍超：陳淑芬否認探六叔 - 馮仁昭</title></header><body><h1>馮仁昭四圍超：陳淑芬否認探六叔 - 馮仁昭</h1><p>六叔邵逸夫早幾日身體不適入咗九龍聖德肋撒醫院，雖然佢好朋友劉家昌日前話六叔冇乜大礙已經出院，但噚日仲有大班記者喺醫院守候。而噚日下晝陳淑芬（前）同佢個仔陳家豪以及張徹太太（後）突然喺醫院出現，一度以為佢哋探六叔，但陳淑芬就澄清話：「唔係，你哋搞錯咗，我哋探第二個朋友啫。」</p></body></html>