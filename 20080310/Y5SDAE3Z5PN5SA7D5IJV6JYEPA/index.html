<html><header><meta charset="utf-8"><title>internetforum：唔知首都衰乜　網友齊唱淡</title></header><body><h1>internetforum：唔知首都衰乜　網友齊唱淡</h1><p>將軍澳環保大道口嘅屏風日出康城，早排開售第一期首都（圖），一個周末幾乎賣清咁滯，甚至有人摩貨，幾日賬面賺70幾萬銀，水份有幾高，華華未查清楚唔咁亂講，但係呢鋪真係搞到個市㷫烚烚，表面上好似成村人睇好呢個由長實（001）同港鐵（066）發展嘅樓盤。網友我阿西好奇問大家，點睇首都嘅前景？覺得個盤將來嘅發展，會唔會好似發展商所講，變咗太古城呢？定係嘉湖山莊或碧桂園？<br> 點知呢個題目引嚟網友toledo創作咗一串搞笑對句，表達佢嘅睇法，其他網友亦一人一句，睇右圖就知。</p><p>今日首都，明日sayno<br> 今日首都，明日遷都<br> 今日首都，明日秘撈<br> 今日首都，明日甩鬚<br> 今日首都，明日牢騷<br> 今日首都，明日糟糕<br> 今日首都，明日難租<br> ★　★　★<br> 今日首都，明日臭都<br> 今日首都，明日爆煲<br> 今日首都，明日污糟<br> 今日首都，明日蝕sold<br> 今日首都，明日長hold<br> 今日首都，明日whoknows<br> （稍為好啲嘅只有呢句）<br> 今日首都，明日風騷</p></body></html>