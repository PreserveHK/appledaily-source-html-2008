<html><header><meta charset="utf-8"><title>抵食鮑魚自助晚餐</title></header><body><h1>抵食鮑魚自助晚餐</h1><p>財爺派粒糖?但又未嗒到之際，阿媽已經下旨話想鋸鮑魚、嘆鵝肝、仲要食埋龍蝦，今次荷包實亁塘……好彩收到風富豪東方酒店園林咖啡室最近推出「春日鮑魚宴」海鮮自助晚餐，二百幾蚊就可以一次滿足阿媽要求，兼可嚐過百款特色美饌，當中更包括多款鮮鮑菜式：鮑魚片龍蝦龍脷柳及葡汁焗釀鮑魚等。<br>唔好以為收得咁平就會將貨就價，每位惠顧自助晚餐的客人可免費獲贈由大廚們精心烹調，經十幾小時文火煨透的原隻蠔皇鮑魚一客，肉厚富咬感，最啱慢慢鋸。海鮮自助晚餐供應期至3月底，要食就要趁早。</p><p>星期一至四：成人$248　小童$148<br> 星期五、六、日、公眾假期及其前夕：成人$268小童$168<br> 供應時間：6:30pm-9:30pm<br> 訂座電話：21323502<br> 地址：九龍城沙浦道30-38號富豪東方酒店地庫一樓</p></body></html>