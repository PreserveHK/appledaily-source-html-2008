<html><header><meta charset="utf-8"><title>街趣Snap：香港有條起義路？</title></header><body><h1>街趣Snap：香港有條起義路？</h1><p>香港新界九龍，乜街乜道A巷B里甲路乙徑何止千百？斷估日日揸車嘅搵食司機大佬，都無可能識得晒。有日遊車河，行經屯門洪水橋，一瞥，哈，乜條街個名咁正氣叫「天地人路」？十足甚麼革命起義常用嘅誓詞用語，估唔到政府部門起街名都咁有革命感，咁都未算，就連隔籬村名都零舍夾，叫「和平新村」，革命之後就梗係和平喇──吓嘛？<br><br>記者：梁美甜</p></body></html>