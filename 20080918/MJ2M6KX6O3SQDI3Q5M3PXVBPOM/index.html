<html><header><meta charset="utf-8"><title>紅人大包圍　淪為男伴唱<br>Eason自薦入溏心家族</title></header><body><h1>紅人大包圍　淪為男伴唱<br>Eason自薦入溏心家族</h1><p>《溏心風暴之家好月圓》演員前晚拉隊到無綫電視城錄影《勁歌金曲》，還有陳奕迅（Eason）做嘉賓，在一眾大紅人及前輩包圍下，Eason風頭被搶去不少，只淪為節目中的男伴唱，不停被《溏心》演員包圍輪住合唱，Eason大讚前輩藝人周身刀，若有機會希望拍《溏心》第三集。</p><p>劇集《溏心風暴之家好月圓》一眾紅人前晚到無綫電視城錄影《勁歌金曲》，當晚演出的有荷媽李司棋、Sa姨關菊英、紅姨米雪、Jo鮑夏雨、管家仔林峰、阿慶陳法拉、阿圓黎諾懿等等，一眾藝員把Eason的風頭完全蓋過。</p><p>Eason只看過一集</p><p>變作男伴唱的Eason輪着與一眾劇集藝員合唱，事後他說：「我同佢哋一齊合作幾好呀，我都睇過一集，係講Sa姨食銀紙，上集我有睇多啲，不過呢集因為多工作未有睇晒，但係今次我哋合作，喺綵排時我嘅感覺係，以前出身電視台嘅藝人，個個都周身刀多才多藝，做藝人應該要乜嘢都識。」<br> 有指Eason從未拍過劇集，他說：「如果《溏心暴風》開第三集我有興趣客串拍，我鍾意同前輩合作，好似劉丹同白茵姐咁，綠葉都係好戲之人。」</p><p>米雪否認結婚</p><p>米雪被問及和男友尹志強的婚訊時笑說：「唔係呀，我喺內地拍緊戲，唔喺香港啲人就搞搞震，如果結婚會好似梁朝偉劉嘉玲咁，唔係秘密，除非要BB囉，其實兩個人一齊，唔使要一紙婚書。」<br> 昨日米雪在尖沙嘴出席一個周年酒會，說到她近年工作忙，沒有時間陪男友尹志強，她說：「佢有追睇《家好月圓》，仲話我做得好奸，佢話你唔奸我就得。」<br> 此外，關菊英在《勁歌》錄影後捉住米雪說：「點解結婚咁大件事，都唔通知我？」米雪卻懶理關菊英的斷背傳聞回應一句：「係關菊英結婚，點解話我呀？」司棋姐打圓場說：「我同米雪咁熟，我好肯定咁講佢唔係結婚。」<br> 採訪：楊潔雯　攝影：陳順禎</p></body></html>