<html><header><meta charset="utf-8"><title>陳敏之暴曬燒脂</title></header><body><h1>陳敏之暴曬燒脂</h1><p>陳敏之昨日以一身性感打扮出現觀塘一間影樓，為代言的Q&amp;A美容公司拍攝宣傳照片，她表示會有五個形象，當中以三點式造型最性感。</p><p>勤做美白補救</p><p>敏之自言近期習慣以這類性感打扮出現，她說：「呢輪拍緊套劇《美麗高解像》，喺入面扮演一個明星，經常要着短褲背心同三點式泳衣出鏡，相信應該係入行以嚟最性感嘅一次。」<br> 敏之稱近日經常拍攝劇集外景，天氣酷熱令她經常出汗，因而瘦了五磅，皮膚也曬得黝黑，惟有多做美容及美白補救，她說：「拍嘅時候面部做咗防曬，不過個身就做唔到咁多，好彩接咗呢份代言人工作，可以慳番唔少美白同美容費。」<br> 她又表示一直都有化妝美容這方面的贊助，令她省回不少。<br> 採訪、攝影：何永寧</p></body></html>