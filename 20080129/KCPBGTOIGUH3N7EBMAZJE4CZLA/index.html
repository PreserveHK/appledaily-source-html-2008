<html><header><meta charset="utf-8"><title>BlogBlog趣：韋「鼠」愛紐記大米 - 蘋果波神</title></header><body><h1>BlogBlog趣：韋「鼠」愛紐記大米 - 蘋果波神</h1><p>阿仙奴傳出手，熱刺即簽活基治<br> 內地雪雨肆虐，防災變難<br> 曼聯抽中對阿仙奴，邊個肯放棄足總盃？<br> 美爾保有晚運，祖記等到佢夏天<br> 非國盃也做假？畿內亞熱W倒灶</p><p>最新動態</p><p>識得逆境自強嘅人，絕對值得其他人尊重，另眼相看；曾效力溫布頓、車路士，場上鬥志昂揚嘅「老鼠仔」韋斯喺快將踏入中國人嘅鼠年，突收到超級「花紅」，被紐卡素重金邀請從英甲列斯聯過檔，做這支東北第一大會嘅「冧巴吐」（基瑾副手）。<br> 韋斯同佢前拍檔普耶，上季喺限米煮限飯下無法助列斯聯留級，但今季呢對孖寶喺球隊被扣15分之下，仲可以領軍喺季初狂勝，神奇地正躋身前列爭取回升英冠；早前普耶被熱刺看上，現在連韋斯也被撬走。證明冇資源，一樣踢出彩虹，除非你係二世祖或者阿媽錫到你燶，否則出嚟打份工，最緊要懂逆境自強，幫老細解決問題，渾渾噩噩好易咁就一世。<br> 天災只因人禍，喺電視機前見到有機場員工攞住個鏟抵住嚴寒，喺跑道上鏟雪；電力工人徒手爬上電塔鑿冰，民工全身濕透捱冷捱餓，喺火車站企足幾日為返鄉下度歲，人喺逆境下其實可發揮小宇宙，但慨嘆祖國嘅落後，國家富強原來只係表面風光！<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>