<html><header><meta charset="utf-8"><title>PRADAPhone除牌　LG試探OL</title></header><body><h1>PRADAPhone除牌　LG試探OL</h1><p>愛名牌係女人天性，舊年LG與意大利PRADA聯手推出手機，人氣急升爆燈！而對要求特別高嘅商務人士，尤其OL來講，想十全十美除咗講氣派，最重要係實際功能支持。今日LG脫離PRADA，盡一己之力為酷愛名牌嘅商界OL度身訂做呢款KS20，挾其貴氣並打正Windows旗號，試探呢班專業人士心意，能否一招成至愛，還要拭目以待！<br><br>記者：陳國輝<br>攝影：楊錦文</p><p>自設介面易Control</p><p>近期Smartphone及PDA手機明顯縮水咗好多，但個「餡」始終行Windows、Symbian或者LinuxOS，用唔慣嘅話，起碼要一段時間去適應。KS20內置最新WindowsMobile6.0版本，聽落好似好複雜咁，查實手機已為初哥配置一個簡單易用嘅介面。最獨特之處，係主頁下已有訊息、撥號和上網快捷Icon，㩒一下即用，唔使逐次Click入去咁辛苦；另外，最左邊有進入「手機介面」嘅指令，唔用Windows程式嗰陣，該介面已提供足夠嘅手機常用分唇，例如播放多媒體、秘書工作、一般設定等。即係話，無論你係咪專業級玩家，Control呢部機一定冇難度。
</p><p>即寫即傳Fantastic</p><p>講影相手機不得不提Viewty，500萬像素相機加埋SlowMotion攝錄功能，夠賣點；反觀KS20雖然得200萬像素鏡頭，但支援相框拍攝、九張連拍、自動對焦以及調校白平衡等影相功能，一啲都唔欺場！上網方面提供3.6Mbps下載和384kbps上載資料速度，想即時Send幅相畀朋友，或配合機內嘅Word、Excel文書處理軟件，寫封Email畀老闆再附加圖表嘅話，可謂非常容易！</p><p>Look盡鋼琴面！
</p><p>PROFILE</p><p>處理器：QualcommMSM7200400MHz<br> 記憶體：256MBROM/128MBRAM<br> 系統：WindowsMobileforProfessional6.0<br> 制式：WCDMA/GSM三頻<br> 體積：99.5×58×12.8mm<br> 重量：95g<br> 通話時間：240（2G）/180（3G）分鐘<br> 備用時間：220（2G）/270（3G）小時<br> 主要功能：26萬色TouchScreen、200萬像素相機連LED補光燈、自動對焦、桌面捷徑、HSDPA傳輸、Wi-Fi、藍芽2.0、文件編輯器<br> <br> LG（35437777）<br> </p></body></html>