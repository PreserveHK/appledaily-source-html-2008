<html><header><meta charset="utf-8"><title>車事情報局：財爺派糖　等你買車</title></header><body><h1>車事情報局：財爺派糖　等你買車</h1><p>財爺公佈新一年嘅財政預算案，正如大家先前所料，來年政府喺多方面都採取派糖嘅措施，退稅加免稅額之餘，仲話免大家交差餉一年。雖然數目唔係話多，但至少可以令大家都會多筆錢剩，振興一下香港經濟都好吖！所以我車報員，喺呢個Moment好撐財爺㗎！<br>既然係咁，今個星期就記得走去睇吓Carshow，望吓有無咩車啱你心水。嗱，我就首推今日喺土瓜灣舉行嘅Mazda6試車日。事關到時將會展出全新、兼升格到2.5嘅新一代Mazda6，最緊要係可以用$238,000呢個優惠價買車。另同場仲有少量07年優質陳列車以超值價發售㖭！晏些少去開尖沙嘴行街，又可以順便去埋海港城港威商場大堂II，睇埋喺嗰度舉行嘅Volvo車展，主力展出嘅車款包括啱晒年輕用家嘅新版S40、V50，仲有屬行政人員座駕嘅S80，同埋熱賣中嘅XC90等08年最新車款，據聞即場買車更可享有唔同嘅優惠，最高達$40,000。想振興經濟？係時候囉！<br><br>記者：車報員</p><p>Mazda6試車日<br> 時間：今日11am-6pm<br> 地點：土瓜灣新碼頭街3號</p><p>VolvoSportyRoadshow<br> 時間：今日11am-8pm<br> 地點：尖沙嘴海港城港威商場大堂II</p></body></html>