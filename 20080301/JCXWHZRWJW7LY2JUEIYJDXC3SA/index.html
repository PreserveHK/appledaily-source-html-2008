<html><header><meta charset="utf-8"><title>陣內偷食娶星野</title></header><body><h1>陣內偷食娶星野</h1><p>陣內智則瞞住老婆藤原紀香偷食，仲同性感女星星野亞希結婚？原來全部只係一個關西綜藝節目嘅內容。本月14號就係星野亞希嘅31歲牛一，於是節目決定為有排都未嫁得出嘅星野，搞個疑似嘅婚禮幫佢慶祝生日。擔任新郎哥嘅陣內，即場自爆曾經暗戀星野，佢咁講嘢，難道唔驚老婆紀香扭耳仔咩？</p></body></html>