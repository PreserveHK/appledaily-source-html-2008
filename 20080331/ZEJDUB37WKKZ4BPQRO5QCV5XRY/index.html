<html><header><meta charset="utf-8"><title>馮仁昭四圍超：王心凌廣東話冧觀眾 - 馮仁昭</title></header><body><h1>馮仁昭四圍超：王心凌廣東話冧觀眾 - 馮仁昭</h1><p>林嘉欣（左）同台灣女歌手王心凌（右）前晚到文化中心出席由佢哋主演嘅電影《花吃了那女孩》首映禮，導演陳宏一都有出席。喺首映上，王心凌用半鹹淡廣東話講：「你哋好，我係王心凌，你哋食咗飯未？我食咗啦。」佢哋喺戲中扮演女同性戀者，嘉欣話拍咗六、七日戲，已經同王心凌交流得好好，希望觀眾會鍾意今次呢套新戲。</p></body></html>