<html><header><meta charset="utf-8"><title>林敏驄生劏安德尊</title></header><body><h1>林敏驄生劏安德尊</h1><p>陳伶俐近日被傳與餐廳老闆李成文和任職股票行的有婦之夫Peter過從甚密，導致與夫婿林敏驄的婚姻亮紅燈，阿驄夫婦日前以行動闢謠。近日有消息指陳伶俐婚前曾與安德尊拍拖，婚後都有繼續交往。</p><p>「我食死貓」</p><p>求證陳伶俐，她昨日在電話說：「笑料一則。」轉頭便把電話遞給老公阿驄，阿驄說：「我今日打咗電話畀陳志雲，叫佢好好管教旗下藝員，陳生仲問我想點處置佢（安德尊），要生劏定剝皮？」<br> 安德尊對介入阿驄夫婦婚姻表示無奈，他昨日接受訪問：「我呢次係食死貓，我以前做《城巿追擊》同伶俐熟啲，但我哋冇拍過拖。嗰個報道好荒謬，寫到我死都冇問題，但千祈唔好影響到人哋家庭。」大約半小時後，安德尊回電記者指已致電阿驄夫婦解釋。<br> 採訪：比華利</p></body></html>