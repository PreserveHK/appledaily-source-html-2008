<html><header><meta charset="utf-8"><title>拉闊足球場：紅軍詐傷圍「車」？</title></header><body><h1>拉闊足球場：紅軍詐傷圍「車」？</h1><p>所謂兵不厭詐，周日英超榜首戰前夕傳來紅軍傷兵纍纍，不過今集《拉闊足球場》的發言讀者多認為屬煙幕，紅軍幾名傷兵最終會「正常復出」。今集請來的兩隊香港球迷會代表壁壘分明，同樣相信愛隊今季具冠軍相，而這場榜首戰會勝對方1:0。</p><p>TonyVsTom仔</p><p>-Tony-<br> 香港車路士官方球迷會<br> 球迷會照常約埋我哋叫「香港史丹福橋」主場bar睇呢場波，搞埋球迷10月份生日會，希望車路士送份生日禮物畀球迷。我唔信謝拉特唔出，佢打止痛針都會落場，而只要我哋踢番史高拉利個form就贏硬，延續主場不敗，我估贏1:0。<br> <br> -Tom仔-<br> 香港利物浦球迷俱樂部（官方球迷會）<br> 紀錄係要嚟破嘅。我哋會約埋喺上次見證贏曼聯嘅地方睇波。賓sir今季終於搵到所有想要嘅人，見佢換人又夠進取，加埋今季咁多次反勝具備冠軍相，踢出一貫水準，唔需要秘密招數就贏得。我估利物浦贏1:0。</p><p>到時「正常復出」</p><p>睇利物浦方面話咁多傷兵，都係吹水。呢班所謂傷兵唔係神奇復出，而將會係「正常復出」。根本佢哋有冇傷，我哋球迷唔會知，邊個突然出邊個唔出，你奈佢唔何。呢場波我估和波機會好大，雙方都會好謹慎。<br> <br> 無難度貼士<br> 星期六16漢諾威負雲達不來梅2:5（80）x<br> 星期日31烏甸尼斯勝羅馬3:1（17）x<br> 星期日45賀芬咸和漢堡和其他（200）</p><p>心理戰居多</p><p>我估係心理戰。當然唔排除有啲球員有輕傷，出唔出到都係臨場至知，有啲甚至可以喺熱身時受傷。既然球員嘅嘢話唔埋，貼波都唔理得咁多，主要睇整體對唔對辦。雙方都有足夠技術型球員在場，戰情應該好精采。<br> <br> 亞洲鐵人貼士<br> 星期六18史浩克04勝比勒費爾德3:1（10.5）x<br> 星期日44多蒙特和哈化柏林3:3（40）x<br> 星期日60維拉利爾勝馬德里體育會3:2（24）</p><p>《拉闊足球場》<br> 下集直播日期：30/10<br> 主題：魔虎戰<br> <br> 上集節目重溫： http://sport.appledaily.com <br> <br> 下集參加網址： http://soccer.atnext.com/jp/soccer </p></body></html>