<html><header><meta charset="utf-8"><title>Paris寸麥凱恩老套</title></header><body><h1>Paris寸麥凱恩老套</h1><p>共和黨總統候選人麥凱恩（JohnMcCain）早前喺競選廣告中揶揄對手奧巴馬（BarackObama）只係一個明星，仲喺廣告度將奧巴馬、ParisHilton同BritneySpears嘅相拼埋一齊，話佢哋係同一級數。ParisHilton為搞噱頭，特地趕製一首新歌《ParisForPresident》，日前仲拍埋MV㖭。<br> 呢個MV以美國國旗為佈景，Paris仲着性感泳裝露肉上陣，喺一班型男扮嘅特工服侍下，擺出一副女王姿態。<br> 對於麥凱恩嘅揶揄，Paris反擊話：「麥凱恩都係名人，不過佢係好老一輩嘅明星，喺佢個年代，連跳舞都係罪。」問到佢會揀邊個做總統，Paris話自己仲後生，當然會選思想開放嘅領袖喎。</p></body></html>