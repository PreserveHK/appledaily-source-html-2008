<html><header><meta charset="utf-8"><title>名牌價跟住跌　慾望半價</title></header><body><h1>名牌價跟住跌　慾望半價</h1><p>呢期股市勁跌，女人私房錢縮晒水，莫講話買名牌，就連食餐好啲嘅，塊肉都赤赤痛。不過Shopping買名牌呢回事，絕對係女士們的人生目標之一，如果家陣話畀大家聽，一向陪伴征戰大小場合的Prada、Chlo囗、Gucci、miumiu、agn囗sb等貴牌手袋，由企硬價減到最低半價，甚至四五折，各位姊妹的購買慾望睇怕都由今日開始止跌回升喇啩？<br><br>記者：葉雪芯<br>攝影：譚盈傑<br>Model：DenisWong@MMHK<br>Hair&amp;Makeup：Xavier</p><p>減價袋從Prada到agn囗sb</p><p>名牌手袋絕對是女人的第二生命，說是增加自信又好、地位象徵又好、Fans又好，只要手上拿着一個，行步路都唔同過人。不過近排大家荷包亁涸，要大手筆出動五位數字掃貨，即使畀得起，良心都過唔去。放心，今次《衫字經》幫姊妹們搵到路數繼續血拼，不少專門店少見減價的牌子通通有折，講的不是雞碎咁多的九五折，而是半價、四五折，最少都有七折。唔止手袋，就連飾物都包括在內，例如近幾季大得人心的Prada、OL長捧牌子Chlo囗、老中青通殺的Gucci、Youngladystyle的miumiu、𡃁妹至愛的agn囗sb等。最估唔到係竟然新款炒貨款式都照減，可算是不欺場。</p><p>首次割喉式減價</p><p>售價有如道瓊斯指數一樣跌到無譜，「係咪賣假貨？」呢個問題當然可以理解。不過今次搞割喉式減價的是專營名牌手袋水貨店SACCESSORI，一向口碑行先，而且拎晒正貨標籤，放低十萬個心去掃場都無問題。SACCESSORI今次的大減價，擺明唔係為利，PRRay說：「減到呢個價位，都算係第一次。不過我哋間舖頭做咗咁多年，一直都有唔少女士Fans支持撐場。加上最近經濟唔好，來一次割喉式減價，反而可以留得住班客。」慳多啲仲可以繼續虛榮買平貨，快啲排定隊喇！</p><p>SACCESSORI</p><p>開倉日期：10月25-31日<br> 開倉時間：10:45am-21:00pm<br> 地址：荃灣荃華街3號悅來坊地下16A號舖<br> 電話：25773305</p></body></html>