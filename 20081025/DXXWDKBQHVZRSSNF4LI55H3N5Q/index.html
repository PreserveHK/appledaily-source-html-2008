<html><header><meta charset="utf-8"><title>一人一個S回憶</title></header><body><h1>一人一個S回憶</h1><p>大概由我讀小學六年級開始，已迷上了Swatch。記得第一隻Swatch是花哩花碌的，因為身邊好友手上戴住一隻，我放學之後就返屋企要媽媽買；直到中三左右，因為Casio出現，我就轉移視線投向Baby-G，好少再見Swatch了！以上呢啲經歷，原來幾乎身邊每個同齡人都有，包括Swatch25歲搵嚟嘅25位紅星潮人。佢哋每個人嘅故事都唔同，仲好有創意心機咁設計咗自己嗰隻Swatch出嚟參加「SwatchPlasticRoyale巡迴展」，最後亦會拍賣作慈善用途，抵讚！<br><br>記者：陳諾堯<br>攝影：林栢鈞</p><p>阿Sa《FillInTheBlanks》</p><p>Sa：「好開心可以同Swatch一齊慶祝25歲生日！因為我同Swatch一樣咁大都係25歲，佢真係陪住我成長。我設計隻錶叫《FillInTheBlanks》，黑色部份代表空洞的Life，而顏色部份則代表Joy同生命充滿色彩意義，每人都應該為自己嘅生活添上色彩。<br> 「我讀小學時已愛上了Swatch，仲經常揹住一個勁大嘅Swatch錶面背囊書包，嗰時已經係好潮！到大個咗仲會訂購收藏特別版，VivienneWestwood×Swatch就係我嘅至Top飛佛之一。」</p><p>周柏豪《PH×Swatch》</p><p>柏豪：「大家都見我鍾意着Sharp色，一向以為只有女仔先着到嘅顏色，我都着到，所以我就將自己嘅Colours擺咗落隻錶度，仲有我同FansClub個『PH』Icon，淨係睇落都好有CrossoverFeel。我12歲擁有第一隻Swatch，好希望有機會戴到自己Design嘅呢隻錶。」</p><p>洪卓立《NextAttraction》</p><p>Ken：「我鍾意影相拍攝嘅時刻，因為往往預測唔到下一個Moment會係咩，就好似Swatch嘅設計一樣，經常畀人驚喜。我記得細個時好想擁有一隻黑色Swatch，估唔到哥哥儲到錢買咗隻全白色，我仲偷偷哋攞咗嚟戴，搞到喺學校唔見咗！」</p><p>麥浚龍《Juno"zig-zag"Brown》</p><p>Juno：「我隻"zig-zag"Brown嘅設計概念嚟自我嘅Favourite花生漫畫人物CharlieBrown，所以無論喺圖案同顏色方面，都係用咗Charlie件衫做參考，感覺好Classic又有代表性。」</p><p>諸葛梓歧《HappyEveryMinute》</p><p>Marie：「好多認識我嘅朋友都知我鍾意Cake色，又鍾意成日笑，想每日都咁開心哈哈笑。呢隻錶睇落會比較活潑可愛啲，其實只係反映我自己為人較樂天，最好就係HappyEveryMinute！」</p><p>李璨琛《UNITYIsPower》</p><p>Sam：「其實好簡單，Unity係我哋舖頭名，正所謂"UnityIsPower"（團結就是力量），呢句說話好有意思。我細個未有得戴Casio嘅時候，Swatch直情係恩物，佔我嘅List頭五位！」</p><p>關楚耀《Klouded》</p><p>Kelvin：「紋身係一種文化，一個回憶同紀念；手錶都係一樣，可以留住美好嘅時光。所以我將大部份Hit嘅紋身圖案加上隻錶度，令記憶歷久常新。」</p><p>詩雅《SweetMoments》</p><p>詩雅：「我超級鍾意食朱古力，特別係DarkChocolate，覺得食咗人都開心啲。而手錶有需要日日戴住，咁分分秒秒都見住啲Chocolate就每日都會咁開心啦！」</p><p>GaryChung《Leburlesque》</p><p>Gary：「今季勁興Lace，所以諗到用Lace去做呢個艷舞女郎主題。同時Swatch一向畀我嘅感覺都係Young同Casual，呢隻就比較Sexy同神秘啲。我細個好鍾意唔食Lunch，儲埋啲零用錢去買Swatch，而第一隻Swatch係全隻透明嘅JellyFish。」</p><p>王友良《Moon-TheNextMoment》</p><p>Ivan：「我覺得今年係一個對於中國人嚟講好特別嘅年份，因為又奧運，又火箭升空，thenextmoment就應該係中國人登陸月球，所以我隻錶叫做Moon。其實我由細到大都係SwatchFan，屋企儲埋都有差不多200隻，絕大部份係珍藏版，從來都唔戴上手，頂多攝喺件校褸或者Jacket度當裝飾，好似今日咁！」</p><p>杜如風《WatchMe》</p><p>Helen：「我見今年咁興Message同TextTee，就索性用我最鍾意嘅黑白色，加多句"Savemytime，Watchmyworld"嘅Slogan落去，等隻錶夠Trendy又長青。」</p><p>楊志超《TheTimeIsNowDelayNoMore》</p><p>Douglas：「我份人一向心急，一諗到就要做，唔可以Delay，認為現在就是現在，要把握時間。所以TheTimeIsNowDelayNoMore就最啱香港繁忙都市人。」</p><p>GrahamUden《Afterburn》</p><p>Graham：「我好鍾意影MilitaryJets，所以今次將軍事飛機嘅圖案放落隻錶度。我同Swatch有好多GoodMemories，記得我第一份糧就係用嚟買一隻全黑色嘅Swatch。」</p><p>鍾舒漫《JLS-JesusLovesSherman》</p><p>AngelaBaby《BBB-BlingBlingBaby》<br></p><p>JocelynLuko《Hula-hulaGirl》</p><p>鄧達智《水墨》</p><p>SwatchPlasticRoyale巡迴展</p><p>日期：<br> 即日至10月26日九龍塘又一城LG2　<br> 11月3-22日尖沙嘴LCX</p><p>生日限量版全港10隻</p><p>多年來Swatch推出過數之不盡嘅收藏款式，當中大部份都係要排大隊先至買到。自1985年起，Swatch已經開始同好多名人設計師推出聯合企劃手錶，即SwatchClubArt裏面嘅款式。今年適逢Swatch25歲生日，推出三款全港限量10隻的GraphicsCollection，包括日本紋身達人Horiren《BeautifulWomen》、瑞士平面設計師兼藝術家KornerUnion《AfreauCouti》和英國設計師RoryMcGrath《GraphPaper》。又一城限量每款6隻，另外4隻喺其他Swatch專門店有售，鍾意收藏Swatch嘅粉絲要快啲去入貨！</p><p>Horiren《BeautifulWomen》$480</p><p>日本紋身達人Horiren利用日本公主Yasha的傳說為靈感，將其長袖善舞的形態繪於手錶上。</p><p>KornerUnion《AfreauCouti》$480</p><p>瑞士平面設計師兼藝術家Korner以非洲、太平洋群島的繪畫手法，繪畫當地人的生活點滴。</p><p>RoryMcGrath《GraphPaper》$480</p><p>來自BritishDesignerGroup的Rory認為唔少偉大建築的設計皆由GraphPaper開始，Swatch一向注重設計，用方格紙就夠晒實而不華。</p><p>查詢：Swatch（22657996）<br> 九龍塘又一城L127號舖</p></body></html>