<html><header><meta charset="utf-8"><title>A級之選：前鋒「主勝」追多鋪 - 戰鬥員A</title></header><body><h1>A級之選：前鋒「主勝」追多鋪 - 戰鬥員A</h1><p>上期提到最近A字牌推出日本國家隊嘅復刻版球衣，如果想儲齊歷代嘅波衫，的確有難度。不過，筆者最近發現有一系列日本隊波衫嘅塑膠鎖匙扣出售，可以滿足吓有興趣嘅球迷。<br> 鎖匙扣以類似日本最普遍嘅「食玩」形式出售，即係一套成10款，但唔知道包裝裏面會係邊一款，但價錢只係10蚊，都算是抵玩。筆者就喺日本百貨公司「吉X島」嘅10蚊店發現，但𠵱家仲有冇貨真係唔知……<br> 上周推介川崎前鋒失手，今周再接再厲，對手只係篤定降班嘅札幌岡薩多，有信心可以贏番一場。<br> <br> 讓球主客和：川崎前鋒勝[-1]<br> 心得：札幌降班冇心戀戰<br> 近5場往績：LWL//<br> <br> 戰鬥員A<br> 同足球有關嘅周邊物品都鍾愛，賭波就專攻日職聯。</p></body></html>