<html><header><meta charset="utf-8"><title>消費blog：iPhone跌咗有得賠</title></header><body><h1>消費blog：iPhone跌咗有得賠</h1><p>我個friendSunny早前失魂落魄，皆因唔見咗部iPhone3G，佢同其他iPhone友一樣，已經「中咗毒」，每隔幾分鐘都要攞部iPhone出嚟玩吓。但係佢噚日同我講，佢終於買番部iPhone：「而且唔使畀全價㖭。」</p><p>購新機只需$2760</p><p>原來，iPhone有保險㗎。佢幾個月前喺3香港買iPhone時，個職員都冇同佢講，好在有個朋友提佢，原來買iPhone係會送一年保險，佢即時去3香港門巿補申請保險：「好在部機唔見咗之前我已申請番保險，所以只係需要向3香港畀2,760蚊，就可以買番部新機。但係保險公司要我出示喺警署報失嘅文件。」<br> Sunny仲話，間保險公司話，如果當初冇申請保險，失機嘅機主需要向3香港，延長合約六個月，預繳1,322蚊，再畀多4,100蚊機價，先可補買部機。<br> 我打電話去3香港問吓，佢哋話原來只要喺買iPhone手機時，答應簽多三個月約就可以有免費保險一年，呢項服務只限iPhone。手機細細部，容易唔見，大家記得有呢樣福利呀，如果唔係就唔着數。<br> 不過，若大家係喺Apple網頁買嘅iPhone，Apple就無提供呢個保險服務。<br> 電郵：mailto:shoppingjing@appledaily.com<br> 逢周六、周日刊出</p></body></html>