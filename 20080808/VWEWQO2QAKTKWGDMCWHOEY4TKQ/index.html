<html><header><meta charset="utf-8"><title>衫字經：08.08.08奧運<br>最後吹雞　我哋就係賣奧運</title></header><body><h1>衫字經：08.08.08奧運<br>最後吹雞　我哋就係賣奧運</h1><p>等咗咁耐，終於等到08年8月8日奧運開幕，無嘢比今日更重要！時裝界對奧運的重視程度絕對與運動員有得揮，一早就有不少大牌子相繼以奧運造勢，推出奧運系列。來到最後一星期，不少時裝潮牌依然加推奧運版新品，不分高低檔，從闊太牌子FENDI、親民Giordano、奧運Sponsor之一Puma，甚至唔太關事的首飾品牌金至尊，齊齊趁住奧運開鑼趕搭尾班車！<br><br>記者：葉雪芯<br>攝影：陳陶鈞<br>Model：Angel@ModelManagement<br>Hair&amp;Makeup：Becky&amp;PhysCheung</p><p>FENDI推奧馬袋</p><p>有份參與協辦馬術比賽，唔知幾多百年先再有咁嘅機會與奧運零距離接觸，所以香港今年特別有奧運氣氛。在時裝界有舉足輕重地位的貴婦品牌FENDI，與馬原來非常有淵源，早在20年代，FENDI的始創人AdeleFendi經已為羅馬匠師和貴族製造馬鞍與皮靴，難得香港有份成為馬術比賽協辦城市，一拍即合，推出香港特別版EquestrianBag，選用的款式是有83年歷史的經典袋款Selleria。FENDISelleriaEquestrianBag用上羅馬皮革，經過delave特別洗水效果，有復刻味道，袋面以穿孔法繡上FENDISelleria橢圓形圖案，以及品牌發源地「ITALYROMA」和創立年份「1925」。
</p><p>今日香港開賣</p><p>今次的限量版，獨特之處是有專為馬術比賽而設計的徽章。徽章之一有「HongKong」及奧運開幕日「08.08.08」字樣，另一款則有FENDI經典馬匹圖案和始創年「1925」字樣。開售日期特別選擇在今日獨家在香港賽馬會和FENDI專門店發售；而且由今日開始到8月10日，FENDI駐羅馬的資深Selleria皮匠會抵港於香港賽馬會跑馬地會所，親身示範以人手針線精工縫製的傳統工藝，更可即場俾Fans按個人喜好配襯徽章於FENDISelleriaEquestrianBag不同位置，呢個機會，真係畀多多錢都未必買到！</p><p>Giordano狂呼口號</p><p>京奧排除萬難終於開幕，在這個重要的歷史性時刻，身為中國人好應該吶喊助威！Giordano今次大玩祖國feel，推出一系列打氣Tee，T恤以代表中國的紅色為底色，印上不同的口號，包括：「中國心勇奪金」、為劉翔打氣的「翔悅中華」、奧運火炬圖案「中國贏」以及毛筆字體的「紅色力量」。想玩Cutie，仲有卡通版「ILoveSport」系列，以象徵中國的龍、孫悟空、舞獅等公仔圖案作運動員大顯身手。</p><p>Champion×Snoopy勁惡搞</p><p>潮牌代表Champion為同Snoopy惡搞奧運，首次碰頭Crossover，食住個勢推出八款以北京奧運為主題的Champion×Snoopy「WorldGamesCollection」限量Tee，分別以不同的奧運項目，如跳水、體操、單車、舉重、滑浪風帆及傳送祥雲聖火等主題為T恤之圖案，即使對運動不感興趣的女仔，也不難被Snoopy吸引，一樣能感受奧運氣氛。</p><p>PUMA玩金牌鞋袋</p><p>PUMA今次勁有諗頭，贊助英國著名時裝學府搞咗個PUMACentralSaintMartins設計比賽，碩士二年級生GeorgeOmerod的得獎作品以北京奧運為創作主題，金、銀、銅三色獎牌可拉開拉鏈，收藏鞋袋在內。另外，PUMA今個秋冬季同樣運用奧運元素推出PUMARunwayCollection，款式較Sporty，以田徑場上八條跑道線做設計靈感，造出八線圖案，其中部份款式更特別印上「Beijing」字樣，擺明撐京奧。</p><p>金至尊吊福娃</p><p>奧運吉祥物福娃不難成為首飾設計靈感，金至尊就推出了一套奧運特別版純銀福娃吊墜系列，用了五隻福娃做主角，配合射箭、乒乓球、足球、風帆和棒球五項比賽項目的動作，算是值得收藏的奧運紀念品之一。</p><p>Shoplist</p><p>f.Fendi（25241339）<br> 中環置地廣場G18號店<br> <br> g.Giordano（29286540）<br> 旺角山東街47-51號中僑商業大廈星際城市地下10-12號舖<br> <br> c.馬拉松Marathon（25063139）<br> 銅鑼灣時代廣場616號舖<br> <br> p.PUMAStore（31050991）<br> 九龍塘達之路80號又一城L1-9號舖<br> <br> a.金至尊（26623998）<br> 銅鑼灣軒尼詩道452號地下</p></body></html>