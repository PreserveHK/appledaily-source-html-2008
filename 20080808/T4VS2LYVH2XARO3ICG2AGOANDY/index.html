<html><header><meta charset="utf-8"><title>葉世榮與Fans同迎奧運</title></header><body><h1>葉世榮與Fans同迎奧運</h1><p>萬眾期待的北京奧運會終於來臨，葉世榮也趁熱鬧為亞視奧運節目擔任表演嘉賓，日前他與樂隊Ever在亞視總廠錄影，唱出多首Beyond名曲，現場除聚集了一班亞視藝員外，還有一班世榮的歌迷，眾人均把握機會跟世榮合照，令現場頓成歌迷聚會。</p><p>錄影前世榮不願歌迷呆等，額外唱了幾首歌娛賓，現場氣氛熱烈，事後他說：「我間中都有同歌迷聚會，𠵱家喺呢個場地大家點玩都得，又唔怕會俾人趕，就算跳晒舞都唔會有保安叫坐低。」<br> 此外，無綫的奧運宣傳短片，以「我哋就係奧運」為口號，亞視則強調「奧運屬於全球」，擔任品牌策略副總裁的關照申說：「奧運係大家嘅，不分你我。我哋有五個頻道播比賽，而且每日有三個時段開放八廠畀一啲團體或者弱勢社群嚟睇，想每個人都感染奧運氣氛。」<br> 採訪、攝影：王連連</p></body></html>