<html><header><meta charset="utf-8"><title>衫字經：<br>柏林Snap！一街MonochromeGals</title></header><body><h1>衫字經：<br>柏林Snap！一街MonochromeGals</h1><p>柏林，往往給人一種設計時尚、有獨特氣質、有藝術感和一個Tone的感覺。坐車行街見到的一幢幢Blocks，顏色看落很一致，但其實每幢大廈的設計都稍有不同，正如柏林後生一群的FashionStyle一樣，大部份都喜歡穿着黑、白、灰等顏色。但因為配搭得宜，看落每位都有個人風格，比我們港女的Fashion更自我、更Unique。<br><br>記者：陳諾堯<br>攝影：黃子偉</p><p>Snap問題：
</p><p>A：最鍾意嘅品牌係咩？<br> B：最鍾意自己今日個Style中邊個Item？<br> C：覺得今年F/W嘅MustBuyItem係咩？</p><p>Sofie<br>21歲學生</p><p>A：+41、AmericanApparel<br> B：Ray-Ban太陽眼鏡<br> C：黑色長身Hoodie。<br> <br> 「我好鍾意買唔同國家Designers嘅嘢，就好似今日呢條黑色HotPants，都係購自哥本哈根。」</p><p>知多啲</p><p>+41是瑞士品牌，設計比較簡單，但都要成45歐元一件Tee，Sofie就話物有所值！（ http://www.plus41.ch） </p><p>Irina<br>24歲FashionDesign學生</p><p>A：柏林牌子KostasMurkudis<br> B：鴛鴦色縛腳凉鞋，約120歐元/2對<br> C：Acne的牛仔褲<br> <br> 「柏林嘅Fashion認真唔錯，有好多好有Heart做時裝嘅人。無人想同人一樣，着衫如是。我從來都唔會入HighStreet舖頭買嘢！」</p><p>知多啲</p><p>KostasMurkudis（KM）是柏林品牌，設計不花巧和重時代感，今季F/W的質料主要是雪紡和Lace等。（ http://www.kostasmurkudis.net） </p><p>Alexandra<br>26歲公關</p><p>A：Stefanel<br> B：黑色Buffalo凉鞋<br> C：Celine紅色WatchMeWork手袋<br> <br> 「我一放假就鍾意着Young嘅品牌，因為平日返工無得着。」</p><p>知多啲</p><p>嚟緊F/WStefanel會以單色為主，利用冷和Cotton為用料，簡單而Stylish。（ http://www.stefanel.com） </p><p>Masha<br>19歲學生</p><p>A：Blutsgeschwister的Blutssch-wester、Huftgold<br> B：CannesFestival斜揹袋<br> C：AmericanApparel的酒紅色長裙，襯黑色Leggings着，一流。<br> <br> 「我幾鍾意幫襯柏林嘅ChineseStores，佢哋嘅鞋仔幾Cute，我今日呢對都喺嗰度買。」</p><p>知多啲</p><p>Blutsgeschwister是德國時裝品牌，很受年輕人歡迎，設計色彩繽紛，價錢中等。（ http://www.blutsgeschwister.de） </p><p>Jelena<br>28歲MarketingDirector</p><p>A：Diesel、Prada<br> B：Topshop黑色大袋、希臘品牌KatarineVots的頸鏈<br> C：Gucci皮靴<br> <br> 「今個秋天，我一定要買Gucci的皮靴，又好襯又Fashion。」</p><p>呢個Topshop大袋係之前去London旅行時買的，Jelena話再買唔番咁啱心水嘅貨喇！</p><p>Linda<br>24歲FashionDesign學生</p><p>A：NY美牌threeASFOUR<br> B：AmericanApparel太陽眼鏡<br> C：一定要入型Boots，我都開始設計緊我心目中對靴。<br> <br> 「我好鍾意設計簡單而且線條分明嘅衫，最好唔好太貼身，畀人一種自然飄逸感覺。」</p><p>知多啲</p><p>threeASFOUR係美國品牌，整體上設計Modern特別，要着上身先會散發出唔同嘅魅力，今季都係以黑白顏色為主。（ http://www.threeasfour.com） </p><p>Ida<br>22歲學生</p><p>A：我無心水牌子，一向都唔鍾意有Brand嘅嘢。<br> B：黑色窄腳褲（Ida話其實係睡褲！）<br> C：要買一件有好多小袋嘅冷外套。<br> <br> 「總之係黑色嘅嘢，又無牌子，我就着得上身。」</p><p>Ida話鍾意着黑色睡褲出街，因為透薄兼舒服，仲Feel到對腳唞到氣喎！</p><p>Juliane<br>25歲Sales</p><p>A：柏林品牌Ato<br> B：黑色通花長襪。<br> C：一定要買白色的ArmWarmers！<br> <br> 「我一向都淨係鍾意Monochrome黑白色嘅嘢，日日都係呢兩種色都OK！」</p><p>Juliane話除了最鍾意自己的黑色通花長襪外，仲鍾意呢對黑白格仔二手鞋。</p><p>Laura<br>18歲學生</p><p>A：Family、H&amp;M<br> B：黑色「ILoveNY」ToteBag<br> C：全黑色的TrenchCoat<br> <br> 「我唔太鍾意Colour-ful，所以身上每件Item都一定有黑色，黑色着得我最瘦，一年四季都襟興。」</p><p>柏林女都揹「ILoveNY」ToteBag，就知有幾Hit啦！</p><p>跟風？NoWay！
</p><p>走在柏林街上，發現每樣人同事，都同香港、日本特別唔同。最值得欣賞是，無論在化妝和Styling方面，每個人都有自己嘅UniqueStyle，想同人撞衫撞款都好難！相反，喺香港一去銅鑼灣，就總會見到十個有八個Style相近的港女，感覺盲目跟風之餘，仲無法表達Personality，認真要向柏林女生學習學習。問到有幾個仲話唔鍾意Brands同Labels，崇尚個人設計，只要自己覺得靚就係靚，唔使理其他人點睇！</p></body></html>