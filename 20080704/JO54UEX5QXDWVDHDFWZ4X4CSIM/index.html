<html><header><meta charset="utf-8"><title>拉闊足球場：讀者高歌　唱好日聯 - 牽牛</title></header><body><h1>拉闊足球場：讀者高歌　唱好日聯 - 牽牛</h1><p>日聯係足智彩夏天主打賽事之一，星期四播出的一集《拉闊足球場》，主題正是日聯全攻略，以下為部份讀者分享的贏錢心得，而為贏得至激讀者獎，奪波衫而歸的無難度不惜大展歌喉，唱好日聯……。</p><p>Ringo：長追FC東京對家</p><p>FC東京如果開「讓球主客和」，我就買佢對家，攞住呢個策略實贏到開巷。另外我想講，馬會開二、三線波，好似澳洲、阿根廷波，根本就呃啲師奶、阿伯錢。我上星期六喺馬會睇波，啲阿伯、師奶根本唔知邊隊係主隊，仲話搵啲熱門過關2串1、3串1贏盒叉燒飯唔難。我心諗，輸死你啦阿伯。<br> <br> Ringo貼士<br> 星期六4磐田山葉勝3:2（40）<br> 星期六5浦和紅鑽勝2:0（9）<br> 星期日4川崎前鋒勝4:2（60）</p><p>Andy：鯨魚作客王</p><p>雖然日聯開波時間啱香港人，但多數播一場半場，唔熟，唔應該大注。今年日本波「大」嘅賠率高咗，雖然開「大」少咗，但值博。另外，我比較多留意鹿島鹿角、浦和紅鑽同埋名古屋鯨魚，特別係鯨魚，雖然我冇好細心咁睇佢哋，但發覺佢哋呢排係作客王，佢作客如果讓波唔多，可以考慮買少少鯨魚贏。<br> <br> Andy貼士<br> 星期六4鹿島鹿角勝2:1（7.5）<br> 星期六5浦和紅鑽勝3:1（11）<br> 星期日4川崎前鋒勝2:1（7）</p><p>Koo：今年轉攻「細」</p><p>以前日本波多數偏大，不過睇番今年個分配又唔係咁，相對「細」比「大」仲多幾場，今年要依住呢個方向買。講開日本波，我好感慨，自己第一場入大球場睇嘅比賽係70年代，當年香港有胡國雄撐場，香港輕易打贏日本，𠵱家就好唔同，如果日本出半隊同我哋踢已經算畀面，香港足球要爭氣。<br> <br> Koo貼士<br> 星期六4鹿島鹿角勝4:2（60）<br> 星期六5浦和紅鑽和1:1（7）<br> 星期日4川崎前鋒勝2:0（9）</p><p>同場加映！無難度唱好日本波</p><p>（原曲：《總有你鼓勵》）<br> 歐國盃已成了過去，<br> 現要諗諗啲贏波大計，<br> 有失必有得，不應計較無所謂，<br> 轉玩日職都不算失禮。<br> 紅鑽係日本嘅超級班霸，<br> 其他實力都不曳，<br> 橫濱水手佢今季跌了watt，<br> 實力勁被睇低。<br> 要睇超級好波，<br> 不比英超失禮，<br> 而且睇波唔使咁鬼夜……。</p><p>《拉闊足球場》下次舉行日期：10/07</p><p>想參加？即上<br>  http://soccer.atnextcom/jp/soccer <br> <br> 節目重溫：<br>  http://sports.appledaily.com </p></body></html>