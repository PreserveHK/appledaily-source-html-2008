<html><header><meta charset="utf-8"><title>周家蔚證孫耀威冇越軌</title></header><body><h1>周家蔚證孫耀威冇越軌</h1><p>周家蔚、陸詩韻、袁偉豪、司徒瑞祈以及李亞男等人，昨日到新都城出席《Heroes》宣傳活動。日前有報道指孫耀威出席樂易玲生日派對時在場內攬女，故令其緋聞女友楊秀惠激動落淚。當晚有份出席生日派對的周家蔚表示她離去時楊秀惠仍未到場，她說：「第二日有記者打嚟問，我先知有呢件事，我在場只係見到老孫（孫耀威）同男同事傾偈多，就算呢排同佢拍劇最熟嘅楊思琦，我都冇乜見佢兩個有傾偈。」</p><p>收鹹濕電話</p><p>另外，對於楊秀惠受到電話騷擾一事，周家蔚透露剛入行都有接過騷擾電話，她說：「嗰時試過有人打電話畀我唔出聲，又試過講埋啲好鹹濕恐怖嘅說話，後來我換咗電話就冇啦。」<br> 採訪、攝影：李珮洳</p></body></html>