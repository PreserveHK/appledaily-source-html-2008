<html><header><meta charset="utf-8"><title>方力申稱入錯金魚缸</title></header><body><h1>方力申稱入錯金魚缸</h1><p>早前有份傳奧運聖火的方力申，5月應無綫邀請到清邁拍攝《向世界出發》期間，被偷拍到幫襯下榻的酒店ChiangmaiHill2000Hotel內的「金魚缸」（色情骨場），有指方力申與同行男性友人一行四人在場內逗留了約1小時才離去。</p><p>「入去五分鐘」</p><p>求證方力申到金魚缸一事，他所屬金牌經理人公司發言人陳小姐昨日在電話回應：「報道指小方抵達嗰日有去揼骨，而離去前一晚又話佢幫襯金魚缸，其實佢呢次清邁之旅由頭到尾都冇揼過骨，嗰個地方（指金魚缸）係喺酒店大堂，佢門口只係寫咗Massage嘅字眼，佢哋都唔清楚係唔正經嘅場所，當入咗去五分鐘知乜嘢地方，就立即離開，完全唔係報道話入咗去成個鐘咁耐。」<br> 陳小姐續說：「方力申同經理人公司都會保留追究權利，會認真處理呢件事。」至於報道指方力申在夜巿買老翻電影DVD，陳小姐回應：「唔係，佢買盞燈送畀朋友啫。」<br> 採訪：葉雪</p></body></html>