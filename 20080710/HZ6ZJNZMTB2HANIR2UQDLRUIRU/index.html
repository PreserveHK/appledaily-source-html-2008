<html><header><meta charset="utf-8"><title>馮曦妤第一曲贈慈母</title></header><body><h1>馮曦妤第一曲贈慈母</h1><p>樂壇新人馮曦妤（Fiona）早前到赤柱軍人墳場拍攝新歌《幸運兒》MV，她表示十分享受在這種寧靜幽美環境工作，唯一感到痛苦的是被蚊叮，她說：「我唔夠一個鐘已經俾蚊咬咗十幾啖，要一路拍一路搽藥油止痕。」
</p><p>關係親密</p><p>原來Fiona的父母在她小時候已仳離，其母親獨力撫養她長大，母女關係相當親密，她說：「媽咪同我好似朋友咁，我入行做歌手佢都好支持，佢話只要我開心佢就會開心，所以有佢喺我身邊，我覺得自己好幸運，於是我寫咗呢首歌送畀佢。」<br> 不過Fiona並沒告訴母親《幸運兒》這首歌是送給她的，她說：「我覺得直接話畀佢知冇乜驚喜，但係我姪仔偷偷咁話咗畀媽咪知，後嚟佢聽到首歌就笑笑口問我係咪寫畀佢？」她又笑言日後希望買一間大屋送給媽媽。採訪：李珮洳　攝影：陳慧安<br> 化妝：JessicaChan</p></body></html>