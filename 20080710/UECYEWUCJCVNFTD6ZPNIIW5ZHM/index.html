<html><header><meta charset="utf-8"><title>專家對話：入市時機未到</title></header><body><h1>專家對話：入市時機未到</h1><p>昨日大市成交量增加，反映散戶入市意欲增加，但對於後市走勢，嘉賓指外圍仍有不明朗因素，建議最好等到下星期再作入市決定。<br> <br> 張：比聯金融產品衍生工具部策略師　張小喬<br> 郭：敦沛金融投資研究部主管　郭家耀<br> 楊：主持　楊慧玲<br> <br> 楊：其實𠵱家係唔係入市時機？<br> 郭：外圍方面仲係好唔明朗，下星期美國投資銀行都會派成績表，表現都唔會太好，因此喺呢個時候入市我有保留；中資金融股業績要到下半年先會見真章，所以穩陣啲，最好都係等埋下星期市況先好入市。<br> 張：我覺得如果想買call的話要忍一忍手，如果好友真係要撈底，都係揀番啲優質國企股，例如中資金融股同內需股；炒指數就唔好買太多認購證，因為上升空間已經有限，所以後市可以部署番恒指熊證獲一獲利。</p><p>搶先貼股：油價高利好中海油</p><p>Sam：我13蚊入咗中海油（883），睇好8月前上番14蚊，打算12.5蚊止蝕。<br> 郭：佢股價16蚊跌返落13蚊，已經反映咗近期油價回落。油價下跌力度唔會太大之下，中海油會喺3間油股之中最受惠；同埋暴利稅有機會寬減，呢個都有機會利好中海油盈利。14.9蚊喺1個月內唔擔保會去到，但係8月底到9月初中期業績出咗之後，佢股價會有一定刺激。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股<br> </p></body></html>