<html><header><meta charset="utf-8"><title>森美嘲Kenny被閹猩猩</title></header><body><h1>森美嘲Kenny被閹猩猩</h1><p>有不少配音經驗的森美，早前與江若琳（Elanne）、關智斌（Kenny）及張致恆等為卡通片《猩戰傳奇》配音，森美覺得今次的角色有如他本人，因為哈姆是一個口花花、時常講爛gag撩女仔的猩航員，他說：「我以前讀書成日寫情詩畀女仔㗎，至於講笑話更加唔係問題啦。」</p><p>自嘲醜態盡現</p><p>森美又取笑Kenny配的角色似一隻被閹了的猩猩，他說：「Kenny配嘅角色叫大嚿，係一隻好大隻嘅猩猩，都唔明佢點解配到大隻佬角色，我覺得佢把聲似一隻閹咗嘅猩猩，因為男仔當中佢把聲好高音。」<br> 至於第一次配音的Elanne，透露在配音室醜態盡現，她說：「戲入面有幾場係講我要逃走，我一路配真係一路走，後來諗番都覺得自己好白癡，我估製作特輯一定可以見到我嘅醜態。」<br> 採訪：李珮洳　攝影：陳志嵐&#13;</p></body></html>