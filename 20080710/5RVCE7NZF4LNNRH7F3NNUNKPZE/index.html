<html><header><meta charset="utf-8"><title>女星免費代言　牛仔7號</title></header><body><h1>女星免費代言　牛仔7號</h1><p>聽過不少牛迷對於美版牛仔褲毫無好感，話美版唔貼身又唔貼心，cutting太闊……總之十個有八個都鍾情日牛，但偏偏7仔例外。唔係火星嚟嗰隻，講的是美國L.A.新進牛仔褲品牌7ForAllMankind，以goodfitcutting打響名堂，出道短短幾年唔止俘虜了一大班荷李活超級明星，近幾季主攻亞洲市場都火速上位，今夏正式來港開店，睇來呢個7號美國牛仔有機會在港搶灘成功喎！<br><br>記者：葉雪芯<br>攝影：陳盛臣<br>model：Najla@ModelManagement<br>make-up：Meegan</p><p>Stylist寵愛</p><p>近兩年，7ForAllMankind突圍跑出，未有行貨來港時，水貨市場已非常搶手，今次開專門店，各位fans都有點「終於等到喇」的感覺。7仔出道日子短，00年秋冬才在洛杉磯誕生，以剪裁和洗水見稱，短短幾年已經成為美國時裝編輯和形象設計師的寵愛，仲幫手改了個花名「Sevens」。</p><p>荷李活明星撐</p><p>能俘虜一班荷李活超級明星名人如性感女神AngelinaJolie、CameronDiaz、JenniferLopez、靚媽JenniferGarner等，出席大小場合都着住條「7仔牛」免費做代言人，是7仔最成功之處。其他荷李活星級fans還有歌姬JessicaSimpsons、gossip女王LeightonMeester和MTV靚女主持VanessaMinnillo等等等等。</p><p>7仔超粉絲CameronDiaz去首映着skinny，逛街着bootcut，07年更憑7仔牛被people.com選為最佳衣着明星之一。</p><p>JenniferGarner經常着住7仔走天下，仲感染埋老公賓艾弗力，02年7仔推出男裝後，據聞賓仔期期入貨。</p><p>「籮霸」J.Lo揀得7仔，梗係貪佢cutting好，襯得出最靚的股神魅力啦。
</p><p>主打上窄下闊牛</p><p>在港數得出的美國牛品牌不多，受歡迎的更加一個起兩個止，原因不難明白，西方人身形與亞洲人始終有分別，美版牛一向cutting不夠貼身，而剪裁是7ForAllMankind的重頭戲，由超闊至極貼身款式都有一定口碑。喇叭牛今年強勢回歸，不少牛牌都以此做主打，flare褲腳越闊越好，7仔都不例外，當中的BellBottom喇叭褲以六、七十年代經典上窄下闊的誇張款式作藍本；而招牌貨A-pocket系列的低腰、短身、闊腳則是特別為亞洲嬌小女士而設，其A字的袋口刺繡設計依舊保留了A-pocket的特色。
</p><p>Detailscheck！</p><p>檸檬黃雪紡上衣$1,680<br> dojo洗水淺藍色闊腳牛仔褲$2,680</p><p>窄一樣掂</p><p>除闊腳主打外，亦有突出女性線條的收身直腳吊腳褲EdieFlood和搖滾style的超級貼身褲Gwenevere，緊貼程度有如「女人第二層肌膚」，貼身但不覺焗身。窄闊都掂，難怪連亞洲女士都迷倒。</p><p>白色棉質背心$480<br> 灰色蝴蝶結開胸外套$1,380<br> Roxanne貼身窄腳褲$2,280</p><p>7ForAllMankind（22347746）<br> 中環IFC商場第3層3083舖</p></body></html>