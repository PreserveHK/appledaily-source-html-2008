<html><header><meta charset="utf-8"><title>初上《勁歌》喊驚<br>欣宜返加祭肥姐唔敢呻苦</title></header><body><h1>初上《勁歌》喊驚<br>欣宜返加祭肥姐唔敢呻苦</h1><p>鄭欣宜前晚首次以歌手身份，演出無綫《勁歌金曲》，心情緊張的她表現有板有眼。雖然現在欣宜忙於發展娛樂圈事業，不過日前是肥姐沈殿霞的農曆生忌，她不忘抽空返加拿大拜祭母親，但她只向亡母講近況，不敢怨半句辛苦。</p><p>鄭欣宜、容祖兒、劉璇及黃伊汶（Emme）等，前晚在將軍澳電視廣播城錄影《勁歌金曲》，其中欣宜和劉璇都是首次參與《勁歌》錄影，兩人都表示心情緊張。當欣宜和祖兒合唱陶喆的《普通朋友》時，不知她們那一個咪失靈發出很響亮的聲音，欣宜即賣口乖說：「祖兒唱爆咪！」台下祖兒fans聞言即發出尖叫聲。</p><p>學好中文求順利</p><p>其後欣宜還獨唱了一首歌，演出鎮定，不過事後她表示其實相當緊張，她說：「今次係第一次上《勁歌》，心情真係好緊張，仲要同祖兒合唱，令到我更加之驚。」雖然近日欣宜忙於發展演藝事業，不過仍不忘追念亡母沈殿霞，她說：「今個月3號係媽咪農曆生日，我就飛咗返加拿大拜佢，留咗一個禮拜。」問到欣宜向亡母說了些甚麼？她說：「同以前一樣，講近來過成點，我冇同佢呻辛苦，我一向都唔講，唔想佢擔心，叫佢保佑自己順利，而我同佢講會學好中文，因為中文唔好會做唔好啲工作。」<br> 祖兒則大讚欣宜說：「佢好乖女，唱得又好，以前見佢成日扶住肥姐，就知佢孝順女。」&#13;</p><p>劉璇做香港優才</p><p>前晚Emme的新歌《渴求》成為冠軍歌，一身貼心背心更把她美好身材盡現，她笑說：「咁嘅打扮都係配合首新歌。」另外，劉璇以歌手身份來港宣傳，昨日她到新城接受訪問，她用普通話說：「應該會學廣東話，今次來到香港聽不懂，搞了很多笑話。」提到最直接學廣東話方法是結識香港男朋友，她斬釘截鐵說：「我已經有男朋友呀。」她又謂已經成功申請「優才計劃」，她說：「雖然不會在香港居住，不過因為要經常來港，之前每次來港審批都很麻煩。」<br> 採訪：楊潔雯　攝影：陳俊強&#13;</p></body></html>