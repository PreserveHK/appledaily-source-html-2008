<html><header><meta charset="utf-8"><title>多謝媽咪優質遺傳<br>35D廖碧兒瘦身冇跌Cup</title></header><body><h1>多謝媽咪優質遺傳<br>35D廖碧兒瘦身冇跌Cup</h1><p>廖碧兒近日再度成為纖體代言人，有傳纖體公司另一代言人衞蘭由於體形變幻莫測，故碧兒獲邀加盟壯大聲勢。碧兒直言衞蘭是水腫，她則屬肌肉形，但自從接受纖體療程後，其身形變細半個碼，不過難得的是保持不瘦胸，35D上圍依然有料到，連她也笑言夠奇怪。</p><p>衞蘭年前簽約必瘦站擔任纖體代言人，但其身形時肥時瘦，非常浮動，有傳纖體公司因而邀請無綫金蛋廖碧兒加盟，增加號召力。其實早年的碧兒也是大隻妹一名，身形屢成話柄，至近年才成功維持體重，作為過來人的她認為衞蘭應可面對批評，碧兒說：「呢半年衞蘭瘦咗好多，但做呢行成日都會俾人講，衞蘭入行都有一段時間，我諗佢可以handle到嘅。」</p><p>「衞蘭係水腫」</p><p>碧兒指她和衞蘭的體形屬不同類型，她說：「佢係水腫，我係肌肉多，大家減肥嘅方法唔同，好多女仔都會時肥時瘦，但我做運動同做機後好好多，手臂肌肉都少咗。」<br> 雖然碧兒比前消瘦近半個碼，但神奇在豐滿胸部依然不變，現擁35D、25、34的噴血三圍，連她也笑說：「係啦，好奇怪呀，多謝媽咪啦。我係fit咗，都希望自己保持到身形。同埋我想提醒香港嘅女仔，瘦還瘦，都要身體接受到，要有healthylife係最重要，你睇𠵱家連啲外國model都唔會用啲太瘦嘅女仔。」&#13;</p><p>父親監督身形</p><p>人在娛圈，身邊聲音多多，衞蘭身形備受注意，作為過來人的碧兒稱她會先將意見過濾：「我唔會瘦到得棚骨，我太鍾意食嘢喇，藝人係代表性icon，出到嚟總會畀人話，我都俾人話咗好多年，開頭乜都聽，都唔知邊啲係為你好，影響自己既信心，係做耐咗先識分析，睇吓邊啲意見啱，點樣令自己舒服啲。我覺得我爹哋嘅意見好中肯，如果我做唔好，佢會話我，我肥嘅話，佢都會叫阿女你好跑步啦。」<br> 採訪：朱倬誼<br> 攝影：陳順禎<br> 化妝：PaulineofBeautyTech<br> 髮型：WardenofILColpo<br> 服裝：DonnaKaran<br> 場地：www.lifefitnesshk.com.hk</p></body></html>