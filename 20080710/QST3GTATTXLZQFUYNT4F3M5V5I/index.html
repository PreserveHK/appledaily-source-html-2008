<html><header><meta charset="utf-8"><title>徐子珊撐馬國明公開換褲
</title></header><body><h1>徐子珊撐馬國明公開換褲
</h1><p>徐子珊昨日到荷里活廣場，為「扭計骰夏日狂熱派對」任嘉賓，示範玩扭計骰的她表示對扭計骰向來無甚研究。<br> 提到新劇《甜言蜜語》的拍檔馬國明被拍得於球場公然換褲，她聞言笑說：「個個都問我，我冇睇過喎，咁尷尬，佢已經好慘㗎喇，無謂再問佢雪上加霜啦！」<br> 記者笑稱馬國明公開換褲是自信的表現，子珊即笑說：「我唔知喎，我識佢咁耐覺得佢比較內斂，其實場邊換衫好多人都可以接受，只不過因為佢係藝人啫，叫佢下次返更衣室至換囉！」</p><p>自認數學白癡</p><p>另外，徐子珊又說：「細個都有玩過扭計骰，不過搞唔掂就搣咗啲貼紙，將同色貼番同一面當玩完，不過聽大會講要有數學頭腦先會玩得叻，可能我係數學白癡啦！」<br> 採訪、攝影：藍文浩</p></body></html>