<html><header><meta charset="utf-8"><title>惹火雲吞　脆卜卜</title></header><body><h1>惹火雲吞　脆卜卜</h1><p>油炸食物最怕食到一口油，即使已經索亁晒，還是影響口感。怪師傅教炸雲吞，佢話記得炸好雲吞後，要開着火撈起雲吞，那樣才會脆卜卜。若熄火撈，會令雲吞吸好多油，變成油淋淋。<br><br>記者：林佩婷<br>攝影：林栢鈞&#13;</p><p>今日煮腦12:30pm</p><p>怪師傅（怪師傅烹飪工作坊負責人）<br> <br> 與劉華同齡，入行三十多年。於2003年開辦「怪師傅烹飪工作坊」教授中式點心及小菜。07年考獲全國認可中式高級麵點技師證書，全港暫時只有七人考獲此等級。<br> <br> 菜式<br> 錦鹵小雲吞<br> 柚子雙菇炒野菜<br> 雲勝檸蜜爆鮮魷<br> 山楂爽泡沫特飲<br> <br>  http://www.masterwhy.com/ </p><p>錦鹵小雲吞</p><p>4人份量<br> 0hr30min<br> <br> 炸雲吞怕彈油的話，可以先熄火，放好才再開火炸。</p><p>材料</p><p>春卷皮8張、麵粉1湯匙、水2茶匙、蝦仁2両、青椒/黃椒/洋葱1/4個、菠蘿1/2片、蒜茸1茶匙、甜酸排骨醬2包</p><p>做法</p><p>1.麵粉加水攪勻成麵粉漿。<br> <br> 2.春卷皮對摺成半圓形，於其中一邊角位掃上麵粉漿，將半圓形那面向手掌，用中指勾住皮的中間，向內拉成立體形狀，然後將兩邊角對摺黏實，整成雲吞。<br> <br> 3.青椒/黃椒/菠蘿/洋葱切粒。大火煲滾水，將蝦仁汆一汆水後撈起。<br> <br> 4.大火燒熱油，熄火落摺好的雲吞，再開中火炸至金黃色之後撈起吸油。<br> <br> 5.大火燒熱油，爆香蒜茸、蝦仁、洋葱粒、黃椒粒、青椒粒及菠蘿粒炒勻，再加甜酸排骨醬撈勻煮滾便成。先將醬汁上碟，側放雲吞，食嗰陣點醬汁。</p><p>貼士</p><p>麵粉漿不能太稀，否則不能將雲吞角位黏實。</p><p>柚子雙菇炒野菜</p><p>4人份量<br> 0hr30min<br> <br> 椰菜本身較難熟，要炒一段時間才會夠腍，故應煮耐一點才加其他配料。</p><p>材料</p><p>金柚2瓣、椰菜/紅椒各1/2個、西柚1/4個、金菇1/2包、鮮冬菇2隻<br> <br> 調味料：雞粉/生抽/糖/生粉水各1茶匙、上湯80毫升</p><p>做法</p><p>1.鮮冬菇切條，大火汆水後隔水；椰菜去心切絲；紅椒切絲；金柚去皮切件，西柚去皮切件。<br> <br> 2.大火燒熱鑊，轉中火落油燒熱後，加入椰菜絲炒至夠腍，再加入金菇、冬菇絲及紅椒絲炒勻。<br> <br> 3.之後加入上湯、生抽、糖及雞粉炒勻調味，最後加生粉水埋芡。<br> <br> 4.熄火後加入金柚肉及西柚肉兜勻即可上碟。</p><p>貼士</p><p>柚肉要最後下，否則煮太熟會無味。</p><p>雲勝檸蜜爆鮮魷</p><p>4人份量<br> 0hr25min<br> <br> 勝瓜本身有陣泥味，所以在煮之前，應該先汆水去泥味。</p><p>材料</p><p>鮮魷2隻、雲耳1/2両、勝瓜1/3條、甘笋1両、洋葱1/4個<br> <br> 醃料：雞粉1/2茶匙、香檸軟雞醬1/2包、蛋黃1隻、生粉2湯匙<br> <br> 調味料：鹽1/2茶匙、香檸軟雞醬1/2包、雞湯80毫升、生粉水適量</p><p>做法</p><p>1.雲耳放入水浸，直至軟身後隔水。<br> <br> 2.鮮魷切件，然後加入雞粉、蛋黃、生粉及香檸軟雞醬撈勻醃10分鐘。<br> <br> 3.甘笋去皮切絲；洋葱切絲；勝瓜去皮切件，大火煲滾水加勝瓜汆水後隔水備用。<br> <br> 4.大火燒熱油，落鮮魷爆香之後上碟。再大火燒熱油，加入洋葱絲、甘笋絲、雲耳及勝瓜炒勻，再落雞湯、香檸軟雞醬1/2包及鹽兜勻，鮮魷回鑊，最後倒入生粉水埋芡煮滾便成。</p><p>貼士</p><p>想雲耳更快浸軟，可用熱水。</p><p>山楂爽泡沫特飲</p><p>2人份量<br> 2hr00min<br> <br> 夏日流汗量大，最好飲多點水解渴，用山楂冲的特飲，酸酸甜甜，令人胃口大增。</p><p>材料</p><p>橙汁250毫升、新鮮菠蘿1/2個、山楂餅2筒、魚膠粉1茶匙、水125毫升</p><p>做法</p><p>1.魚膠粉倒入水內拌勻，山楂餅切碎後下魚膠水內浸約30分鐘。<br> <br> 2.將山楂魚膠水用熱水坐溶後倒入盤內雪約1小時，起出切小粒。<br> <br> 3.鮮菠蘿切去頭尾，再去皮起釘。<br> <br> 4.菠蘿切件，放入電動攪拌機中，倒入橙汁攪拌至果汁起泡。將特飲倒入杯中，再下適量（2）即成。</p><p>貼士</p><p>最好選用新鮮菠蘿才能做到持久的泡沫效果。</p><p>網上重溫<br>  http://cooking.appledaily.com </p></body></html>