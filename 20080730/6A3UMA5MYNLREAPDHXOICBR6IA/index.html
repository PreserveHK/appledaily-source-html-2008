<html><header><meta charset="utf-8"><title>馮仁昭四圍超：吳尊韓國施冧功 - 馮仁昭</title></header><body><h1>馮仁昭四圍超：吳尊韓國施冧功 - 馮仁昭</h1><p>吳尊噚日去咗首爾宣傳台劇《公主小妹》，佢喺記者會上話好鍾意飲韓國嘅香蕉牛奶，淨係噚日已經飲咗三支。吳尊之後出席影迷聚會，收到波鞋同印有佢個名嘅籃球，搞到佢開心到即刻着新鞋同示範控球。佢仲同fans一齊吹蠟燭，又打電話請fans上台玩抱抱，𠱁到啲fans鬼咁開心，仲幫佢抹汗㖭。</p></body></html>