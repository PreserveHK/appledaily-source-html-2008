<html><header><meta charset="utf-8"><title>數碼達人（2）：<br>$5,000有找玩長炮</title></header><body><h1>數碼達人（2）：<br>$5,000有找玩長炮</h1><p>有人叫單鏡反光機做專業級DC，計我話呢個Terms已經過時。好似Olympus嗰部E-420，又輕又薄，價錢仲低至$5,000有找，連半專業相機都係咁上下！用嚟影奧運比賽，專業級當然唔少得，但更重要係一支長炮傍身，以下介紹幾款激平DSLR畀大家參考，鍾意自己配搭又好、鍾意全包宴又得。
</p><p>遠攝王<br>SonyDSLR-A200</p><p>攝影高手心目中，Sony機未必係佢哋BestBuy，但講到符合大眾要求、價錢又抵玩，A200都可算係上乘佳品！假如再畀多$1,000，更可額外多一支75-300mmTele鏡，用佢拍攝奧運選手特寫，肯定最拿手！</p><p>Profile：1,020萬像素、2.7吋屏幕、ISO100-3200、CFI/II卡、131×99×71mm、572g<br> $3,990（單鏡18-70mm）/b<br> $4,990（雙鏡18-70mm及75-300mm）</p><p>高像素<br>SonyDSLR-A350</p><p>有效像素高達1,420萬，用盡嘅話直頭可以曬張巨型海報！另備A350X型號，分別在於多一支55-200mm長鏡，用佢嚟捕捉運動員特寫啱晒！
</p><p>Profile：1,420萬像素、2.7吋屏幕、ISO100-3200、CFI/II卡、131×99×75mm、632g<br> $5,490（單鏡18-70mm）/b<br> $6,590（雙鏡18-70mm及55-200mm）</p><p>萬能插<br>PentaxK200D</p><p>先前兩款Sony機都講緊支援CF記憶卡，而呢部Pentax旗下最平嘅單鏡機K200D，就提供SD、SDHC以及MMC三種卡槽，埋單$6,000仲有兩支鏡用㖭！
</p><p>Profile：1,020萬像素、2.7吋屏幕、ISO100-1600、SD/SDHC/MMC卡、134×95×74mm、690g<br> $5,990（雙鏡18-55mm及50-200mm）/c</p><p>超輕身<br>OlympusE-420</p><p>唔鍾意拎住個相機袋四圍影相？呢部E-420可能啱你。佢僅重440g，較一般超過500g嘅標準DSLR明顯輕一截；再者佢同樣可以換鏡，配備超短身Wide鏡直頭擺落褲袋亦冇人察覺，眾單鏡機中以佢最輕最細。
</p><p>Profile：1,000萬像素、2.7吋屏幕、ISO100-1600、CFI/II/xD卡、130×91×53mm、440g<br> $4,580（單鏡14-42mm）/a</p><p>改良版<br>OlympusE-520</p><p>既然規格同E-420差不多，點解佢偏偏貴多幾百蚊？原來拎上手就知，E-520個手柄位做得比較深，拎起嚟用會舒服啲；相反，E-420個手柄位唔清晰，冇咁好。</p><p>Profile：1,000萬像素、2.7吋屏幕、ISO100-1600、CFI/II/xD卡、136×92×68mm、490g<br> $4,980（單鏡14-42mm）/a</p><p>名牌效應NikonD60</p><p>講單鏡相機點會冇佢份，Nikon貴為專業用家BestBuy，雖然$5,000一部嘅D60唔配Tele，但同樣跟一支18-55mm標準鏡頭，影奧運場館及環境夠用有突。</p><p>Profile：1,020萬像素、2.5吋屏幕、ISO100-1600、SD/SDHC/MMC卡、126×94×64mm、522g<br> $4,880（單鏡18-55mm）/a<br> </p><p>入門級<br>CanonEOS1000D</p><p>唔少人鍾意買淨Body自己配鏡頭，1000D僅重450g，啱晒單反機入門人士。佢依舊提供7點對焦系統，中央對焦點採用十字形感測，令對焦更快更準確；同時更內置幾種場景模式，適合入門玩家。
</p><p>Profile：1,010萬像素、2.5吋屏幕、ISO100-1600、SD/SDHC/MMC卡、126×98×65mm、502g<br> $4,980（淨機身）/a</p><p>配靚芒<br>CanonEOS450D</p><p>站在專業用家角度出發，LiveView用途似乎唔大，不過450D擺明走大眾路線，更配上超Wide3吋LCD芒，等玩家隨時睇到即時效果，令操作更快捷。
</p><p>Profile：1,220萬像素、3吋屏幕、ISO100-1600、SD/SDHC/MMC卡、129×98×62mm、524g<br> $6,680（淨機身）/a</p><p>a/DCPOWER（23846698）<br> <br> b/Digi@Co.（27826289）<br> <br> c/ http://www.pentaxfansclub.com.hk </p></body></html>