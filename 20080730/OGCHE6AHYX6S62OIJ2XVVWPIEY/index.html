<html><header><meta charset="utf-8"><title>瑛士匿廁所收料</title></header><body><h1>瑛士匿廁所收料</h1><p>日本組合WaT成員Wentz瑛士，噚日着住印有骷髏圖案嘅浴衣，同北乃綺現身新宿戲院為佢哋合演嘅新片《鬼太郎千年咒歌》造勢。瑛士話之前試過喺戲院散場之後匿入廁所偷聽觀眾啲反應，仲叫大家咪誤會佢有偷聽嘅另類癖好。北乃就話瑛士除咗英文科外，等埋位嘅時候都肯教佢做其他科目嘅功課。</p></body></html>