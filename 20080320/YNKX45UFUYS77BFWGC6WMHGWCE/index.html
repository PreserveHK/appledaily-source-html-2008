<html><header><meta charset="utf-8"><title>球蘋家專欄：感謝blog友出心出力</title></header><body><h1>球蘋家專欄：感謝blog友出心出力</h1><p>呢個係我有say，你都有say嘅年代，〈球蘋家〉建立目的，就係希望〈蘋果波經〉可以同大家互動。無論係賭波貼士好料、抑或體壇有趣見聞，除咗蘋波人呢個〈蘋果波經〉代表，以及一眾名家之外，大眾嘅參與都好重要，喺度就要多謝各位喺呢段時間入面，出力打字出心留言嘅各方blog友，畀出你哋嘅好料及意見。<br> 另外，〈蘋果波經〉已經有為較受注目嘅體壇新聞，附設「你的意見」一欄，好使大家能夠發表高見。各方blog友果然係有水準，留言有point又有態度，我每日都上去〈球蘋家〉睇獨特見解。</p><p>即場來料：畢傑即場有料到</p><p>《畢傑》<br> 重心推介維拉利爾勝<br> 對手薩拉戈薩有艾馬、沙治奧費南廸斯、柏禾、真拿里路、古亞廸路傷左，桑法蘭停賽，最新仲有首席射手廸亞高米列圖好可能唔踢得，殘陣！<br> 結果：維拉利爾2:0薩拉戈薩）<br> <br> 馬體會炒硬利雲特<br> 西甲夜場，雖然知道馬體會冇咗隊長麥斯洛廸古斯，但其餘主力沙保沙、阿古路同科蘭全部冇問題，炒硬利雲特。<br> 結果：馬德里體育會3:0利雲特<br> <br> 信艾美利亞守力<br> 艾美利亞嗰場我要[+1]嘅「主勝」，巴塞有細哨都冇用，冇廸高、耶耶托尼、杜斯山度士、馬基斯、森保達，要信呢支升班馬嘅守力保不敗。<br> 結果：艾美利亞2:2巴塞隆拿<br> <br> 《阿呢斯奧》<br> 富咸唔會輸<br> 富咸今場一定唔會輸，放心去馬。<br> 結果：富咸1:0愛華頓</p><p>有獎遊戲：「SuperSunday」有幾多入球？</p><p>周日英超兩場大戰：曼聯對利物浦及車路士對阿仙奴，肯定全場矚目；大家不如嚟到球蘋家blog，估下兩場大戰合共締造幾多入球，截止時間為周日8:00pm，答中即送你Niketee一件，名額3位。<br> <br> 第6期答案：1球<br> 得獎者：win-d、森美、lorry<br> 本報將另行通知得獎者取獎品方法<br> <br>  http://hk.myblog.yahoo.com/appleballmen/ <br> 賽後蘋論：英超一輪激戰，畀你馬後炮發言機會<br> <br> 即場來料：大戰連場，名家即場為你指點迷津<br> <br> 有獎遊戲：自問足球迷，豐富獎品等你攞</p><p>你的意見?</p><p>●你認為巴塞隆拿季尾會不會星散？<br> 請上〈球蘋家〉留言<br> KENNY：我諗應該唔會，如果巴塞歐聯都出埋局，而聯賽又追唔到皇馬，最多應該會換走列卡特。會唔會星散？我諗拉樸達唔想賣走啲球星嘅。</p><p>你的意見?</p><p>●你對歐聯轉播權易手有何看法？<br> 請上〈球蘋家〉留言<br> 日圓子：我討厭有線的服務，但有線訊號較好（對我來說），不過轉一下都是好的。<br> 水水：有競爭才會有進步，一台獨大並不是好事；易手都好，每一次（王）先生講波時都唔知講乜，聽得好辛苦；不過09年之後，消費者又要付出另外金錢上台。</p></body></html>