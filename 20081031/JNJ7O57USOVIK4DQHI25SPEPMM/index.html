<html><header><meta charset="utf-8"><title>本日開張　尖嘴有個荷李活<br></title></header><body><h1>本日開張　尖嘴有個荷李活<br></h1><p>香港向來都好巴閉，國際猛人開親舖搞親騷都話要嚟香港，所以身為香港人嘅我哋應該覺得好Proud至係！最近繼agn囗sb.喺國金開設全世界首間一站式旗艦店之後，今日又有日牌尾花大輔嘅N.Hoolywood，喺海港城開設全球海外首間旗艦店，等潮人又多個地方潮聖！N.Hoolywood一向喺大I.T有售，香港亦有一大堆星撐，當中的SuperFan就非Juno莫屬，堪稱是N.Hoolywood的代言人！<br><br>記者：陳諾堯<br>攝影：伍慶泉<br>Model：Alan.H@Calcarrie's</p><p>初入荷門着PrintTee</p><p>今季嘅N.Hoolywood大玩Nerd風漫畫Feel，主題更以美國寫實漫畫《AmericanSplendor》為中心，根據故事主角HarveyPekar平凡生活嘅點點滴滴，從而設計出漫畫中唔同嘅日常衣着服飾。無着過N.Hoolywood嘅朋友今季不妨一試，因為款式較平實簡約，唔算難Carry。一開波最抵買嘅梗係PrintTee，一千蚊左右有件，質地柔軟顏色又多，每件Tee都係圍繞住漫畫，充份表現出《AmericanSplendor》元素，話晒Tee對男仔嚟講都係長青Items，一試無妨！<br> </p><p>慶祝開舖產品</p><p>F/W主打KnittedWear</p><p>除了PrintTee做得出色之外，另一秋冬重點推介就係KnittedWear。好多人都覺得大冷衫太厚太重身，成日着夾棉羽絨代替，但係N.Hoolywood嘅冷衫就唔同，唔太重身，仲有唔同粗幼冷織成嘅Sweaters、Hoodies同Cardigan，雖然看上去有點「薯嘜」，但係賣點就係越薯越好，着得唔夠玩嘢就好易無咗個Feel。當中有幾件樽領冷衫嘅手袖Cutting最特別，設計到好似對手襪咁，可以套住手指公同掌心，呢啲Detail位先最值錢呀！</p><p>啡色×透明膠框眼鏡$2,199<br> 綠色GenuineNerd圖案Tee$1,199<br> 黃色KnittedZip-upHoodie$5,999<br> 灰色西褲$2,799<br> 黑色皮鞋$5,299</p><p>啡色絨紳士帽$1,999<br> 藍色MessageTee$1,199<br> 灰色Cardigan$3,999<br> 米色西褲款斜布長褲$1,999</p><p>啡黃藍色間條Tee$1,699<br> 米黃色人仔圖案KnittedSweater$3,299<br> 深藍色牛仔褲$2,599</p><p>趣怪配飾SoooooNerdy！</p><p>要襯晒成SetN.Hoolywood，除了衫褲鞋襪，最重要梗係唔少得配飾，可以為一身裝扮作點綴同時凸顯個人Taste。鍾意戴吓眼鏡嘅你就要留意佢嘅啡色透明膠框眼鏡，戴咗上去真係即刻唔同晒，好似悶書生但又係型嗰隻，再戴埋頂飛天紅豬俠帽，簡直潮到爆！</p><p>N.HOOLYWOOD（27360030）<br> 尖沙嘴海港城商場地下G104號舖</p><p>Formal+LowProfile=BlackLabel</p><p>身邊認識N.Hoolywood嘅朋友，大部份都係透過I.T而得知，所以佢哋大多數都係買I.T入開的CompileLineBlackLabel。CompileLine唔同CollectionLine，比較Formal同斯文，睇落亦都High-End啲，顏色以黑、灰、杏色為主，Cutting全是SlimCut，一睇就知係舒適SimpleStyle，唔太花巧，最啱鍾意低調嘅男士。
</p><p>I.T（25060569）<br> 銅鑼灣時代廣場3樓301號舖&#13;</p></body></html>