<html><header><meta charset="utf-8"><title>宣佈戒男有景轟<br>江若琳轉口味𠱁同性密友</title></header><body><h1>宣佈戒男有景轟<br>江若琳轉口味𠱁同性密友</h1><p>江若琳早前捲入老闆林小明離婚事件，之後她含淚宣佈戒男暫不拍拖。近日她和朋友到大馬度假散心，有指她此行和男性朋友同行，返港時男方更為她推行李。江若琳前晚出席萬聖節派對，聲稱對方是打扮男性化的女性朋友，對方更為此傳聞而遷怒於她，令她要急忙補鑊。</p><p>江若琳、官恩娜和性感女子組合Freeze等，前晚到尖沙嘴出席「新香蕉俱樂部之頭七──蕉魂夜」，眾人均扮鬼扮馬出現，江若琳扮愛登士家庭女角，官恩娜則扮南瓜美女，Freeze就以中國女鬼示人。</p><p>「佢似莫文蔚」</p><p>江若琳早前捲入林小明的離婚事件，其後她含淚宣佈戒男不拍拖，並到馬來西亞旅行，有指她返港時與男伴同行，男方出閘時更為她推行李，江若琳聞言即喊寃說：「嗰個係女仔，全部人都係女仔，不過佢男仔頭打扮，話佢係翻版郭晉安，其實佢似莫文蔚，佢為呢件事嬲咗我，要𠱁番佢。」江若琳解釋因為出閘時忙於和經理人講電話，所以對方才幫她推行李。問江若琳該友人可會暗戀她？她說：「梗係唔係，識好耐，大家係好朋友。」<br> 為慶祝萬聖節，江若琳日前化身艷魔女，她說：「我覺得自己騎住掃把呢個動作，令我諗起哈利波特，佢喺電影都係咁飛上天，好型仔。」回想學生時代，江若琳說：「我哋同學之間會拎住個袋仔，應傳統去問人攞糖食，大家又會鬥邊個拎得最多，有得食又有得玩。」</p><p>Freeze否認扯火</p><p>此外，前晚有份出席派對的Freeze，被指拍MV時向導演發火，成員之一的陳樂榣說：「好多謝大家咁在意我哋，有咁多新聞，我哋喺工作上唔會發惡。」<br> 採訪：胡比、比華利<br> 攝影：陳順禎</p></body></html>