<html><header><meta charset="utf-8"><title>銀行推銷壽險避談風險<br>學者警告：隨時乜都冇晒</title></header><body><h1>銀行推銷壽險避談風險<br>學者警告：隨時乜都冇晒</h1><p>【本報記者直擊】消費者委員會迄今接獲逾3,638宗涉及雷曼迷你債券投訴，炮轟銀行不良銷售手法。本報最近到多間銀行查詢儲蓄計劃，職員已轉為推銷與保險公司掛鈎的儲蓄人壽保險，部份聲稱回報率高達9厘，又強調沒有如雷曼倒閉血本無歸的風險。有學者提醒巿民選購該等產品同樣存在風險，輕則供款完結後「都係得番個本」，更甚的是假如保險公司倒閉，客人隨時「乜都冇晒」。　記者：鄧愷欣</p><p>記者日前以顧客身份分別往涉及雷曼迷你債券事件的大新、渣打、星展及南洋商業銀行，查詢儲蓄計劃。銀行職員已改為推銷儲蓄人壽保險，受保人供款年期由3至24年不等。職員聲稱回報率由3至9厘不等，身故可獲賠償，部份計劃更有退休收入、特別花紅等。</p><p>回報率純屬假設性</p><p>職員又即時向記者索取個人資料，做儲蓄人壽計劃建議書，但未有提及風險問題。記者主動問及保險公司結業會否如雷曼苦主般血本無歸，職員表示：「呢啲儲蓄保險好穩陣，保險公司已經有幾百年歷史，可以放心！」<br> 中文大學工商管理學院財務學系副教授蘇偉文指出，銀行以中介人角色為保險公司推銷，保險公司一旦倒閉，顧客同樣會「乜都冇晒」，「情況同雷曼一樣，如果執笠隨時本利冇晒！選購時一定要考慮呢個風險」。而建議書列出的特別紅利、回報利率及回報金額均是假設性，應以保證可得金額作考慮，「就算佢話派5厘息，到時派唔到你都冇佢符。供完晒款有可能都係得個本」。<br> 蘇偉文續稱，供款年期也十分重要，如部份銀行計劃的供款年期長達12年，供滿10年才能回本，「咁即係蝕咗10年息，擺去定期存款都有20幾萬啦」。相反，部份3年供款8年回報的計劃就最快回本。</p><p>「唔好睇贏唔睇輸」</p><p>國際專業保險諮詢協會會長羅少雄指出，銀行職員推銷產品時趨於報喜不報憂，以求成功簽定合約取得佣金，「只講有幾多回報，唔講風險」。他建議市民在購買時多作比較及查問清楚，「貨比三家，問清楚有乜風險，唔好只睇贏唔睇輸」。</p><p>話你知：購個人保險有竅門</p><p>銀行推銷個人保險主要分儲蓄人壽、投資相連及純保障三種，巿民必須因應自己的需要選擇。中大工商管理學院財務學系副教授蘇偉文表示，投資相連保險又稱為「101」，即投保人身故時會有101%賠償，「但如本身冇諗住買保險，只係想投資，選擇投資相連保險就會影響你嘅投資回報」。他說，若本身「上冇高堂下冇妻兒」，毋須選擇含身故賠償的儲蓄人壽，可考慮保障自己的純保障保險。</p><p>考慮可承受風險</p><p>國際專業保險諮詢協會會長羅少雄表示，購買時要考慮自己可以承受風險、年齡、能力、目的，「如果你本身買好多外滙、股票，咁就唔使買投資相連保險，購買純保障嘅醫療保險好過」。</p></body></html>