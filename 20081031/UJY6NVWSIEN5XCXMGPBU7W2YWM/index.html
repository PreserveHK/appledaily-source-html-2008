<html><header><meta charset="utf-8"><title>Gwen兩月大囝囝曝光</title></header><body><h1>Gwen兩月大囝囝曝光</h1><p>GwenStefani喺今年8月為佢老公GavinRossdale生咗第二胎，噚日喺佢個官網度，囝囝ZumaRossdale首度曝光，Gwen抱住兩個月大嘅囝囝Zuma齊齊合照，一副有仔萬事足嘅模樣。一出世就有8磅幾嘅Zuma眼仔睩睩，眼同鼻都似足老竇Gavin，Gwen仲喺網頁留言話Zuma同哥哥Kingston相處融洽，佢哋現時好享受一家四口嘅生活。</p></body></html>