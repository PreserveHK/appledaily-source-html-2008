<html><header><meta charset="utf-8"><title>哈囉喂Notebook奇遇<br>藍燈籠TouchPad</title></header><body><h1>哈囉喂Notebook奇遇<br>藍燈籠TouchPad</h1><p>咪！咪住！萬聖節又唔係愚人節，點解新買返嚟嘅NECVERSAE6510有陣陣靈異藍光喺TouchPad上出現？唔通嫌我見佢大牛龜唔帶佢出街，借網靈上身以示不滿？<br><br>記者：陸俊雄<br>攝影：楊錦文<br>Model：Sam@PureModels</p><p>藍光多媒體Panel</p><p>新機打開時，塊TouchPad明明灰口灰面，見佢上面有幾個Icon，硬住頭皮上前篤多兩嘢，點知藍光馬上湧現！原來右上角「左右箭嘴」係多媒體Panel開關掣，DoubleClick兩下就馬上啓動！<br> 不過TouchPad變藍時好奇怪，滑鼠箭嘴好似死咗一樣，原來此時只可作聽歌、揀歌、打Words、開Excel等功能選項，鼠標同功能選項相冲相剋，你話離唔離奇？</p><p>大件頭14.1"闊屏幕</p><p>其實一聽佢有個14.1"闊屏幕時，正常都估到唔會細部得去邊；加上特意露一手的多媒體Panel，仲有HDMI端子，擺明係部提供視聽之娛的DesktopReplacement，唔好怪人唔帶你出街。</p><p>硬件都幾強，用上nVIDIAGeForceGo9600GS圖象處理晶片，獨立用的256MB記憶體，另外還有2GBDDRRAM，怕你進行圖象處理時唔夠快。不過無番咁上下裝備，又點能夠配合佢個Vista操作介面呢？聽過有Vista用家話，要行4GBRAM先夠正常發揮㖭呀！</p><p>Profile<br> 操作系統︰WindowVistaHomePremium<br> 處理器︰IntelCore2DuoT8600<br> 硬碟︰250GBSATA<br> 記憶體︰2GBDDR2<br> 屏幕︰14.1"（1,280×800）<br> 圖象系統︰nVidiaGeForceGo9600GS<br> 鏡頭︰200萬像素<br> 支援︰Wi-Fi、HDMI、藍芽2.0+EDR<br> 使用時間︰約3小時<br> 體積︰37.7×337×248mm<br> 重量︰2.4kg<br> 查詢︰25635282（NEC）&#13;</p></body></html>