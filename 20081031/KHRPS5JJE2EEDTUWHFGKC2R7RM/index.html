<html><header><meta charset="utf-8"><title>哈囉喂做乜Cute?</title></header><body><h1>哈囉喂做乜Cute?</h1><p>Halloween扮鬼扮馬成傳統，但總有人只願做「貪靚鬼」，死都唔肯畫大花面着殭屍衫。市面上玩怪Print怪Cut怪料的品牌比比皆是，要搞鬼、要Cutie地出街幾時都得，最重要還是堅持時裝人處處以靚為先之道。哈囉喂只是借題發揮的藉口罷了。<br><br>記者：梁俊鵬<br>攝影：王文忠<br>Model：NatalieG@Starzpeople<br>Makeup&amp;Hair：Meegan&amp;Becky<br>場地提供：新世紀廣場</p><p>冰島怪傑新登場</p><p>自從新聞爆出冰島破產的消息之後，此地除了Bjork外又多了個話題。但原來冰島時裝設計師都或多或少有Bjork一樣狂的本性。Mundi是新晉品牌，總部設於首都雷克亞維克（Reykjavik），設計多數是闊袍大袖和黐線的Cutting，明明最正常的粗冷外套卻加了頂鬼頭套，首季來港就要搶B仔風頭，Bjork係時候轉軚着Mundi支持吓同胞啦。</p><p>叻叻日系可愛教主</p><p>日本古怪系時裝，在I.T與Hocc、Eason等一線歌手力捧下，或許淨係記得mercibeaucoup,。同屬A-net的Ne-net相信是後起之秀，可愛的取材換上更能包容其他品牌的Cutting令品牌更User-friendly。縫上手襪的頸巾最叻叻，CdG07S/S玲姐都有將手掌放上裙，幾時Ne-net都會變埋國寶級品牌？</p><p>B仔唯怪獨尊</p><p>「B仔好怪雞，但係我鍾意。」這句已經講到口臭。自從因為王菲着過之後，這個德國品牌就在香港長驅直進，圈中不少男星如劉浩龍和周柏豪都經常着B仔出Function。不過有邊個夠膽好似Bjork咁，叫Bernhard親自設計個彩虹怪物畀自己用來做唱片封面？</p><p>走幾場Party必備</p><p>針織女王SoniaRykiel偶有狂野之作，桃紅色撞紅色反光料最適合血色哈囉喂，換個妝去其他party又得。</p><p>擺骷髏上身</p><p>ChristianAudigier憑EdHardy紋身圖案風魔荷李活明星，但太誇張的圖案平時少點自信都唔敢着出街，Halloween可以放膽解放，起碼有個骷髏骨print，點都叫應節。</p><p>裝cutie之選</p><p>怪物、科學怪人、骷髏、貓頭鷹、鬼魂……全都是用來嚇人的象徵物。設計師的工作就是反傳統，令它們變成女生喜愛的Icons。</p><p>「正常」之選</p><p>最大路就當然係放個恐怖骷髏頭上身應節，當然玩SkullPrint耍家的不一定要揀MastermindJapan……</p><p>（i）I.T（28816102）<br> 銅鑼灣京士頓街2號地庫<br> <br> （b）Bauhaus（28916811）<br> 銅鑼灣耀華街2號地下至3樓<br> <br> （c）ChristianAudigier（28014505）<br> 中環IFC商場3085A舖<br> <br> （d）D-mop（22034130）<br> 銅鑼灣京士頓街8號B店<br> <br> （z）Ztampz（21511048）<br> 銅鑼灣勿地臣街17-21號舖地下</p></body></html>