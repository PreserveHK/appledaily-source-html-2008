<html><header><meta charset="utf-8"><title>無惠呢喃：今期輪到赫斯發圍 - 阿呢斯奧</title></header><body><h1>無惠呢喃：今期輪到赫斯發圍 - 阿呢斯奧</h1><p>自己係屋村仔，所以特別關注弱勢社群；基特拿曾喺上個月主場創下蘇超歷來最低入場紀錄，僅500多人，仲少過本地波，佢哋連3萬鎊罰款都交唔到，球員又無糧出，威脅罷工，頓成今年歐洲聯賽笑話之一。<br> 不過，些路廸領隊史特根直指基特拿丟成個聯賽架，我就睇唔過眼，蘇格蘭球壇水平未能提升，某程度上與兩大班霸寡頭壟斷有關；佢哋一見國內有似樣新星就不惜代價購入，以免成為未來敵人，但買番嚟又多數坐冷板，苦無出身機會……<br> 上禮拜喜伯年咁醒，呢鋪捧赫斯。<br> <br> 主客和：赫斯勝<br> <br> 心得：赫斯有heart你要信<br> <br> 近5場往績：贏輸輸贏贏<br> <br> 阿呢斯奧<br> 麻甩瘋漢，堅持踎低可以噴米粉；深信唔賭唔知時辰到，唔睇唔知邊隊好。</p></body></html>