<html><header><meta charset="utf-8"><title>郭羨妮冇戀一身鬆</title></header><body><h1>郭羨妮冇戀一身鬆</h1><p>郭羨妮、傅明憲昨日在奧海城出席野生動物王國開幕禮，司儀蔡康年介紹郭羨妮時，她誤以為叫上台，行了一半發現後，才尷尬返轉頭。提到之前有傳她戀情告急，郭羨妮即說：「我都冇戀情，不過𠵱家心情好咗，所以肥番啲。」</p><p>避忌男性朋友</p><p>傅明憲遲了20分鐘才到場，她之前被影到與莊氏集團太子爺莊家彬約會，被指在豪宅短敍，傅明憲說：「我回應咗，係主動回應，𠵱家唔再係沉默是金，我會主動講番件事，佢係我朋友，我都需要朋友，我𠵱家學習點樣融入社會，我都有自己社交圈同朋友。」問她會否多加避忌？傅明憲說：「有啲情況，同啲男性朋友會有避忌，但不會影響到我自己嘅社交圈。」她又表示不認識莊家彬父親莊紹綏，問到她會否主動出擊戀情？傅明憲說：「無考慮新嘅戀情，𠵱家未係適合時間。」<br> 採訪：顏英儀<br> 攝影：葉君海</p></body></html>