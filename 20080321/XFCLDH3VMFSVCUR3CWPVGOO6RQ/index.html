<html><header><meta charset="utf-8"><title>拉闊足球場：C朗VSF托　你撐邊個？ - 戰鬥員A</title></header><body><h1>拉闊足球場：C朗VSF托　你撐邊個？ - 戰鬥員A</h1><p>今集3大問題<br>1.誰會贏得神射手？<br>2.你看好那隊贏英超冠軍？<br>3.BigFour那隊最後會四大皆空？</p><p>周日英超將上演4強大戰，由曼聯對利物浦、及車路士對阿仙奴；頭場「雙紅戰」不但關乎榜首地位，更是兩大射手基斯坦奴朗拿度（C朗）及費蘭度托利斯（F托）之爭！今集〈拉闊足球場〉就實行公投，看看讀者心水會否與你一樣。</p><p>戰鬥員A心水推介</p><p>星期日15曼聯1:0利物浦（5.5倍）<br> <br> 星期日20車路士1:1阿仙奴（6.25倍）<br> <br> 星期日29皇家馬德里2:0華倫西亞（8倍）</p><p>Andy點睇</p><p>Andy係車路士fans，亦撐愛隊可以在這場倫敦打吡贏阿仙奴；至於雙「紅」大戰，Andy分析對賽往績後，始終覺得曼聯較好。因兩隊防守分列英超1、2位，所以估個細波膽1:0。<br> 神射手方面，Andy指C朗非常獨食，唔似得F托比較鍾意助攻；而且C朗取分本錢又多，就算自己好憎呢個球員，都唔可以抹煞佢勝出呢項個人榮譽的機會。<br> <br> 金句：雲格帶隊一流，可惜隊波冇錢，限米煮限飯，輸都冇得講。<br> <br> 答案：1.C朗　2.曼聯　3.車路士<br> <br> Andy貼士<br> 星期日15曼聯1:0利物浦（5.5倍）<br> 星期日20車路士1:0阿仙奴（6倍）<br> 星期日29皇家馬德里2:1華倫西亞（7.5倍）</p><p>Tommy點睇</p><p>一向捧開車路士及阿仙奴的Tommy，認為阿仙奴球員個人質素較佳，有力後上捧盃；至於車路士，Tommy指現時的領隊格蘭冇料到，根本食唔住班球星，加上泰利越踢越沉，後防竟然可以1場失4球，今季肯定四大皆空。<br> Tommy話就算幾唔鍾意曼聯都好，平心而論C朗始終較全面，而且有罰球同死球呢兩瓣，應該可以贏到神射手。<br> <br> 金句：車仔head住5分都贏唔到（聯賽）啦！何況落後5分！<br> <br> 答案：1.C朗　2.阿仙奴　3.車路士<br> <br> Tommy貼士<br> 星期日15曼聯2:2利物浦（15倍）<br> 星期日20車路士3:3阿仙奴（70倍）<br> 星期日29皇家馬德里3:1華倫西亞（10倍）</p><p>Marco點睇</p><p>以數據分析比賽的Marco，對「雙紅大戰」的意見是「細」；因兩軍防守極穩，所以看好紅魔小勝1:0。<br> 有讀者指紅軍比曼聯多唞數日，體力上有優勢；Marco就冷笑反駁，曼聯上場贏保頓極其輕鬆，根本是以戰養戰；反觀紅軍近期後防間唔中會失大意波，今場僅敗合理。Marco最後補充，C朗已帶先4球，幾乎贏半條街，神射手都係佢囊中物。<br> <br> 金句：假如瞓多幾日就贏波嘅話，咁不如唞一個月先去比賽！<br> <br> 答案：1.C朗　2.曼聯　3.阿仙奴及車路士<br> <br> Marco貼士<br> 星期日15曼聯1:0利物浦	（5.5倍）<br> 星期日20車路士0:0阿仙奴（8倍）<br> 星期日29皇家馬德里2:0華倫西亞（8倍）</p><p>阿樂點睇</p><p>阿樂是死硬曼聯躉，所以估紅魔贏3:1，不過之後補充，其實和波對雙方都是好事。見到利記最近咁fit，阿樂都好擔心；尤其是前一場曼聯對打比郡時，後防踢到慌失失，今次面對大勇的F托利斯，肯定會失波。<br> 阿樂捧曼聯，當然撐愛將C朗可以贏神射手，理據就是C朗的個人突破能力更勝F托利斯，取分把握更大。<br> <br> 金句：就算曼聯贏唔到歐聯，都希望其他英超球隊可以捧盃。<br> <br> 答案：1.C朗　2.曼聯　3.阿仙奴<br> <br> 阿樂貼士<br> 星期日15曼聯3:1利物浦（15倍）<br> 星期日20車路士1:1阿仙奴（6.25倍）<br> 星期日29皇家馬德里2:0華倫西亞（8倍）</p><p>送你車仔頸巾及貼紙</p><p>下集以webcam打入嘅讀者，除咗會由我哋幫你買3串7波膽，講得最好嘅讀者，更加會得到車仔頸巾及貼紙；獎品咁豐富，仲唔即刻上網登記？<br> <br> 〈拉闊足球場〉下次舉行日期：27/03<br> <br> 想參加？即上<br>  http://soccer.atnextcom/jp/soccer <br> <br> 節目重溫： http://sport.appledaily.com </p></body></html>