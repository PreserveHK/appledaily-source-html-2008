<html><header><meta charset="utf-8"><title>吳卓羲日本惡補舞技</title></header><body><h1>吳卓羲日本惡補舞技</h1><p>吳卓羲、司徒瑞祈、徐淑敏及呂慧儀昨日於荃灣出席無綫舉行的兒童活動，適逢復活節，大會即安排眾藝員與小朋友玩與雞蛋有關的遊戲，兩位男藝員更即場獻唱兒歌。</p><p>住民宿平消費</p><p>當吳卓羲上台唱歌時更吸引大批小朋友上台合唱。吳卓羲自言早前專程到日本學跳舞，感覺十分充實。<br> 吳卓羲表示是次日本之旅只花了五位數字，他說：「今次去咗一星期學跳舞，無乜買嘢，連住都係住民宿，自己一直都好想去學，今次仲係一對一咁學，收穫都好豐富。」問到可有介懷經常被批評舞蹈差，他說：「係呀！加上自己本身真係好鍾意跳舞，想學多少少新嘢，如果遲啲有假期同有錢，我都想去紐約學跳舞。」<br> 採訪、攝影：王崇穎</p></body></html>