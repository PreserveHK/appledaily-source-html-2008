<html><header><meta charset="utf-8"><title>蘋果批：消委會「有機」選擇執法</title></header><body><h1>蘋果批：消委會「有機」選擇執法</h1><p>蘋果批Online<br><br>黎智英Live<br>由台灣辣到香港<br><br>3月24日星期一下午四時正<br>Click入http://pie.appledaily.com即場收看<br>歡迎讀者透過web-cam即時發表意見<br>即時討論台灣選戰對香港民主的啓示<br><br>電郵：mailto:pie@appledaily.com<br>網誌：http://pieatapple.wordpress.com</p><p>消委會最近狠批藍莓標榜明目，係欠缺科學根據。若然要講科學根據，其實好多商品都未必有，就好似一向聲稱健康同環保嘅有機食物，如果要查找不足，亦唔見得有確實科學證據支持……</p><p>1</p><p>主持楊卓華：食物究竟係咪真係有機，就算食落口亦分別唔到，所以有人建議設立一套法定嘅認證機制，其實「認證」嘅意思係咪將啲食物拿去化驗？</p><p>有機資源中心行政經理陳頌曉：純粹化驗，我哋好難完全證明佢係有機……我哋係派員去睇番農場嘅周圍環境等等，睇吓佢係咪可以符合有機嘅標準。</p><p>主持高明輝：即係話，基本上係認證有機食物嘅生產過程，而唔係認證有機食物本身。<br> <br> 陳：冇錯！我哋係睇晒佢唔同（生產）過程，係咪可以符合有機標準嘅要求。</p><p>2</p><p>楊：最近消委會調查過一啲藍莓產品，之後批評藍莓欠缺科學證據證明可以令人明目、健康啲，咁一向聲稱健康啲同環保啲嘅有機食物，又有冇確實嘅科學證據支持呢？</p><p>高：英國食物標準局曾表示過，冇證據顯示有機食物比一般食物更有營養同更安全，美國農業部亦有類似嘅講法。英國環境、食品及農村事務部（DEFRA）06年底嘅研究，亦指唔係樣樣有機食品都一定係環保嘅。</p><p>嘉賓袁彌明：我相信有好多有機食物，由於種植時間比較長，所以用多咗土地同能源都係可以理解。<br> <br> 陳：我覺得每一個聲稱都要負責任，??家缺乏一個有權威性嘅報告去話有機菜比較有營養而令大家健康啲……我覺得最緊要係（消費者）知得清楚</p><p>3</p></body></html>