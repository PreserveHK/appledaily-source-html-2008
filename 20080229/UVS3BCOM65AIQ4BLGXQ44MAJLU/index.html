<html><header><meta charset="utf-8"><title>TVB高層嫁女媲美台慶<br>Toby伴家姐出閣「以為自己嫁先」</title></header><body><h1>TVB高層嫁女媲美台慶<br>Toby伴家姐出閣「以為自己嫁先」</h1><p>無綫製作部總監（戲劇製作）梁家樹的大女兒Bonnie前晚出閣，場面熱鬧又溫馨，有如無綫台慶一樣大陣仗，因一眾無綫小生花旦均畀面到賀，其中做伴娘的梁靖琪（Toby）更為家姐開心到狂喊，一對新人在酒店內進行結婚宣誓儀式。</p><p>前晚無綫高層梁家樹和蕭笑鳴嫁女，在四季酒店設下32席喜宴，新娘子Bonnie與新郎哥因為並非圈中人，故不設採訪拍照，到賀的一眾小生花旦全部是由梁家樹一手栽培出來的，包括羅嘉良、宣萱、汪明荃、薛家燕（好姨）、張家輝、關詠荷、吳卓羲、林峯、古天樂、馬德鐘夫婦、滕麗名及陳妙瑛等，好姨與汪阿姐更打扮到紅噹噹如利是封般。</p><p>贈逾10萬元鑽戒</p><p>伴娘由新娘子的妹妹梁靖琪擔任，姊妹團有李珊珊、吳日言及鄧穎芝等，陳山葱及羅敏莊則擔任司儀。據場內嘉賓透露，婚禮上有現場樂隊伴奏，佈置豪華，Toby在台上致辭表示，她與家姐的感情要好，有時會一齊睡覺及冲凉，她實在很不捨得家姐，說罷更忍不住喊起來。<br> 事後Toby接受記者訪問時說：「雖然係家姐出嫁，不過我心情仲緊張，因為呢次婚禮係我一個策劃，我送咗一隻價值六位數字嘅鑽戒畀家姐，初時仲以為自己嫁先，點知係家姐嫁先，唔緊要啦，我慢慢揀如意郎君。」<br> 另外，擔任姊妹的李珊珊說：「同新娘子Bonnie係交心友，今次係我第一次做姊妹，我哋冇難為新郎哥，不過要求佢唱吓歌，講吓愛的宣言咁，新郎哥好錫太太，我冇諗過要嫁，呢啲嘢唔可以隨便，戥人開心都一樣。」</p><p>好姨心急做外母</p><p>好姨則說：「呢排有好多朋友結婚，一個月內飲幾餐，我都有諗吓自己個女幾時嫁，不過唔好畀壓力佢。」嘉賓陳妙瑛說：「我同新娘子好熟，見到人結婚，但我唔恨，皇帝女唔憂嫁嘛！惟有戥人高興，本來我去咗歐洲，不過為咗飲呢餐喜酒去唔到。」<br> 採訪：卓寶花　攝影：陳俊強</p></body></html>