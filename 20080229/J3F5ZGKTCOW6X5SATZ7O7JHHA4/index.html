<html><header><meta charset="utf-8"><title>Zoie鑽飾報親恩</title></header><body><h1>Zoie鑽飾報親恩</h1><p>驕陽音樂旗下藝人譚凱琪（Zoie）日前大破慳囊，挑選一個雙環式設計價值約7,000多元的鑽飾吊墜送給媽媽回報親恩。Zoie說：「由細到大，媽咪都好照顧我哋幾兄弟姊妹，𠵱家大個咗有經濟能力，希望可以畀佢一個surprise，等佢日日戴住日日都咁開心。」</p><p>燕窩兩份食</p><p>買完吊墜，Zoie又帶母親到燕窩店掃貨，買了金絲血燕盞和頂級燕窩各二兩，盛惠5,000元。Zoie笑說：「我哋可以兩份食呀！」自從Zoie轉投新公司後，工作不絕，所以買禮物送給至愛的母親絕不手軟，不過譚媽媽眼看愛女日捱夜捱，難免心痛，故不忘叮囑Zoie說：「最近你都瘦咗，記住多啲返嚟飲阿媽煲嘅靚湯呀！」<br> 採訪：吳佩思<br> 攝影：陳順禎<br> 場地：FertiJewelry、盞記燕窩</p></body></html>