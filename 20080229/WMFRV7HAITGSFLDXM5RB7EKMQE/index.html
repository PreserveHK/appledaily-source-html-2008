<html><header><meta charset="utf-8"><title>對Mon有話兒：神起Micky唔着襪潮男</title></header><body><h1>對Mon有話兒：神起Micky唔着襪潮男</h1><p>東方神起自從去咗日本發展後，衣着品味都提升咗唔少。最近網上就有唔少隊友Micky有天嘅相片，見到佢經常着鞋唔着襪兼摺高褲腳，阿Deep知道呢個look係今年春季最流行嘅男裝打扮。<br> <br> 樹木：雖然好可愛，但雙腳睇起嚟好似短咗。<br> <br> SSEONSSHAIN：見過唔少人咁着，覺得Micky有天着得最好睇。<br> <br> 東方寶寶：呢家天氣仲好凍……3月底先咁着啦！<br> <br> 因為美：我都要學吓先。<br> <br> SIMDAM：我都睇過姜東元有類似着法。<br> <br> 不過，批評Micky有天嘅網友亦都有唔少，大部份都係話佢唔着襪好老土。始終潮流呢家嘢，唔係人人都可以接受嘅。<br> <br> 網址： http://tvzonebbs4.media.daum.net/griffin/do/star_photo/read?bbsId=A000010&amp;articleId=203664 </p></body></html>