<html><header><meta charset="utf-8"><title>BlogBlog趣：馬會開日乙谷投注額 - 蘋果波神</title></header><body><h1>BlogBlog趣：馬會開日乙谷投注額 - 蘋果波神</h1><p>周中盃仔鬥加時，波友叫苦<br> 阿仙奴今季前途繫禾確特<br> AC米蘭上到第4，唔再追是對的<br> 賓帥腹背受敵，難捱<br> 他信回泰國，曼城打擊連連</p><p>最新動態</p><p>政府庫房水浸，幾乎全民受惠，馬會足智彩可能知道港人水頭充足，聽聞佢哋下個月連日本乙組聯賽都開埋，等球迷冇乜世藝，做番多啲慈善回饋社會，誓要谷大來年度投注額。<br> 07/08年度足球博彩稅有28.5億，只比上年度多不足2%；今夏歐國盃冇英格蘭，就算京奧有足球賽，睇走勢，下年度足球博彩稅收亦唔會有太大幅增長。主因可能係唔少香港球迷賭波同睇波，已因市場太濫變冷感，扭開電視見晨早場銀河踢水準極低嘅四角賽，又賭幾百蚊；夜晚深夜播葡超，又玩幾舊。英超還有一定吸引力，歐國盃連英格蘭都冇份，波友到時咪又係例飛支持。<br> 睇歐國盃唔馨香，教嗰個可能都咁諗，奇連士文同尹巴士頓呢類星級年輕教練，手執德荷兵權；前者來屆教拜仁，後者歐國盃後返荷甲領褪色班霸阿積士，球會級賽事掛帥，唔單係波友想法。日乙時間好，足智彩開盤大員睇怕快將開售澳洲、阿聯酋同卡塔爾聯賽，誓要滿足香港病態賭徒！<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>