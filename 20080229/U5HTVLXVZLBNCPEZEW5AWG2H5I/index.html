<html><header><meta charset="utf-8"><title>巴黎直擊<br>捧Celine巧遇愛美麗　Sammi：着得我好靚女&#13;</title></header><body><h1>巴黎直擊<br>捧Celine巧遇愛美麗　Sammi：着得我好靚女&#13;</h1><p>鄭秀文（Sammi）前晚以Celine之友身份在巴黎欣賞時裝騷，穿上一身火紅新裝兼拿着18萬元鱷魚皮手袋的她，奪目醒神，她還賣口乖讚品牌的服裝令她看來更漂亮。近年信教的Sammi，揚言今趟巴黎之行只逗留兩天，她比較渴望逛教堂多過shopping掃貨，果然今非昔比。</p><p>去年再戰樂壇的鄭秀文除了全面復工和做慈善外，前晚她就以Celine之友身份，首次亮相巴黎時裝周。Sammi身穿紅色漆皮長風衣，腳踏黑色長靴，手挽價值18萬元的紅色WatchMeWork鱷魚皮手袋，精靈搶眼，吸引中外傳媒包圍影相，其間一眾攝影師移後拍照時，更出現「骨牌效應」，弄得一片混亂。<br> 入場後，Sammi與主演電影《天使愛美麗》（AmeliefromMontmartre）的法國女星柯德莉塔圖（AudreyTautou）以及《粉紅色的一生》（LaVieEnRose）女配角EmmanuelleSeigner等，齊齊坐在第一排睇騷。</p><p>「跑步令我更快樂」</p><p>Sammi大讚新裝甚具型格，她說：「我一向好鍾意Celine嘅設計，好摩登同型格，尤其係套裝着得我好靚女。我覺得08秋冬系列同我有好多相同之處，大家都係由extremesports好似潛水同滑雪之類攞靈感，我每日都會抽個半鐘頭跑步，令自己更加健康同快樂。新衫啲亁濕褸好靚，中性設計，好啱我嘅性格同打扮風格。」Sammi從台北飛赴巴黎，剛下飛機便馬不停蹄看騷和影相，第二天又要離開了，她說：「次次都冇乜時間，兩個月前自己嚟玩，又係留得一日。」</p><p>寧訪教堂棄購物</p><p>問Sammi寧願購物還是欣賞巴黎著名的教堂？信了教的她即說：「梗係去睇教堂啦，shopping邊度都得。」她續說：「我休息咗兩年，叉足電，可以更加從容面對今後嘅工作同事業。」她又表示正跟Celine商談合作計劃，包括贊助演唱會等。<br> 此外，Sammi於完騷後到後台恭賀創作總監IvanaOmazic，之後又到Celine巴黎旗艦店巡舖以及赴aftershowparty。<br> 採訪：MichelleLeung<br> 攝影：ChanChiLam</p></body></html>