<html><header><meta charset="utf-8"><title>車事情報局：Alfa現貨減8萬促銷</title></header><body><h1>車事情報局：Alfa現貨減8萬促銷</h1><p>我車報員都知道大家睇完昨日嘅二手車介紹之後，肯定已經心郁郁打咗電話去相關車行，約埋試車睇吓啱唔啱自己心水。不過如果你想別樹一幟，搵部好似由喬治亞羅呢啲名師Design嘅意大利車揸吓嘅話，𠵱家有機會啦！事關AlfaRomeo代理推出咗一批極少量嘅07年現貨，以最多減8萬蚊嘅超值價發售。嗱，就好似Brera3.2呢部雙門Coupe跑車咁，07年現貨由原價$548,800減到$468,800，而159SW3.2旅行車都由原價$488,800減到$448,800。覺得呢幾款車個價錢都仲係貴咗啲，Over咗Budget？唔緊要，因為GT2.0都由原來嘅$398,800減到$368,800，1472.0由$278,000減至$248,800，佢哋嘅減幅都有3萬蚊咁多，啱嘅朋友不妨留意吓喎！<br><br>記者：車報員</p><p>查詢：AutoSportiva（28778788）</p></body></html>