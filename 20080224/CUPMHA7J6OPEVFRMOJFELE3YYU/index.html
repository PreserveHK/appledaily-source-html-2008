<html><header><meta charset="utf-8"><title>松山研一連走十場謝票</title></header><body><h1>松山研一連走十場謝票</h1><p>松山研一主演嘅電影《L之終章．最後的23天》，喺日本同香港上映嘅票房紀錄都唔錯，所以松山就同埋導演中田秀夫等，喺前日同噚日走訪仙台、札幌等10大城市嘅戲院，感謝影迷支持。松山對fans有求必應，簽名拍照乜都做齊。佢仲話：「即使離開影院都唔會忘記影迷嘅支持，今次工作真係好有意義。」</p></body></html>