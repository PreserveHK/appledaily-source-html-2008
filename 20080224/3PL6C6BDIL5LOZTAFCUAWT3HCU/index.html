<html><header><meta charset="utf-8"><title>貴VS平　疑似？實屬巧合</title></header><body><h1>貴VS平　疑似？實屬巧合</h1><p>一個農曆新年，可以係兩種命運，單身寡人收利是收到盤滿缽滿，兒孫滿堂嘅派利是派到銀包亁塘。如果在新一年想買家居用品，有錢買貴嘢嘅就要清楚貴喺邊值唔值，平貨Fans就要以最少錢買最好款式的東西。其實高貴路線唔一定要用金錢來堆砌，睇吓以下家品平貴對照圖就一清二楚喇。<br><br>記者︰劉昱蘭<br>攝影︰王文忠<br></p><p>貴</p><p>生果叉玻璃珠通透，內外都有pattern，顏色鮮艷。全套$440/d<br> </p><p>PhilippeStarck1套6隻黑水晶杯，其中只有一隻是全黑完美之作，有齊簽名同編號。每套$16,300/e</p><p>LECREUSET青椒生鐵鍋，工序由30多名工匠親手製作及檢定。$2,888/a</p><p>意大利名師RichardGinori茶壺，壺上櫻桃顏色嬌艷，食正今年田園風。$1,140/f</p><p>Narumi骨瓷碟，碟上有簡單枝葉，襟睇又高質。$210/f</p><p>高級玻璃Cocktail杯，輕身通透，混入顏料做出不規則效果。特價$840（6隻）/d</p><p>LECREUSET矽膠油掃可抵425℃高溫，矽膠頭與木柄可分拆清洗。$140/a</p><p>PhilippeStarckDesignerChair迷你版，牙齒形狀，打開蓋可放小雜物。$1,680（1套4個）/j</p><p>法國品牌LECREUSET南瓜形鐵鍋，品牌極具名氣，創辦人之一OctaveAubecq係琺瑯專家，鐵鍋表面用上耐磨又抗酸鹼的琺瑯，顏色吸引。　<br> $2,888/a</p><p>用家心得<br><br>煮食慳時間</p><p>Nataile︰「LECREUSET嘅名氣，等同車界勞斯萊斯，雖然廚具有兩三公斤咁重，但真係可以慳煮食時間同燃料。因夠厚身又做到保溫效果，把食物長時間保持熱騰騰。」</p><p>名師落重料</p><p>Antia︰「用嘢最緊要襟，花多少少錢無乜所謂，集雅廊有好多designer嘢如RichardGinori咁落足料，所以點都要有套似樣嘅招呼朋友。」</p><p>平</p><p>6支生果叉配紅寶石夠晒搶，還有一種復古感覺。全套$160/c</p><p>普通黑陶瓷杯，杯面有凹凸圖案，好有神秘感。每隻$70/g</p><p>PantryMagic青椒生鐵鍋，直接向廠家買貨，省卻不少運費。$699/b</p><p>卡通櫻桃走cutie路線，鮮紅襯白夠搶眼。$120（連茶杯及碟）/i</p><p>普通白瓷碟，同樣有枝葉圖案，可放入微波爐。$36/h</p><p>玻璃杯上圖案以玻璃夾顏料，不規則更具凌亂美。$88/g</p><p>矽膠耐熱油掃，膠手柄至fit手形，分3個size夠細心。<br> $78（3支）/b</p><p>膠製牙齒雜物盒，可以放雜物飾物。$38/g</p><p>本土貨PantryMagic琺瑯生鐵鍋，品牌由曾於美國任職廚師的RobertEsser開創，他堅持鐵鍋夠重身不易變形磨損，熱氣唔易流失，縮短烹調時間。$699/b</p><p>用家心得<br><br>又平又多款</p><p>Sarah︰「我喺英國都有買開PantryMagic，的確係比較平，多designer設計，我有晒佢嘅烤焗用品，最鍾意矽膠蛋糕模，好用又易收藏。」</p><p>有生活氣息</p><p>Zany︰「OUTOFSTOCK返貨好密，唔好睇佢舖仔細細，但有好多有趣嘅vintage嘢，比起貴家品，佢嘅生活氣息重好多。」</p><p>入貨門路<br><br>要型Cheap精：OUTOFSTOCK</p><p>新開張兩、三個月嘅OUTOFSTOCK可能唔係好多人識，走嘅style有啲似Homeless，都係設計上玩嘢少少嘅產品比較多，最多係vintage，來貨有日本、歐、美等地，遲啲仲會吼實法國貨源，真係唔好睇小。</p><p>豐儉由人：indigo</p><p>雖然佢有產品唔過$200，但其實都有貴價選擇，來貨主要有英國同印度，所以唔難搵到民族feel家品，同時又有歐陸式選擇，滿足唔同客人。
</p><p>富貴之士：集雅廊</p><p>集中好多名師之作，就如其名為「集雅」，今季連餐具都吹BlingBling風，鑲金又帶銀，貴氣fans必入。加上sales姐姐好熟悉各款產品，真係以高價買貨又買服務。</p><p>（a）LECREUSET（27901808）<br> 中環雲咸街69號賀善尼大廈地庫<br> <br> （b）PantryMagic（25040688）<br> 銅鑼灣希慎道2-4號地下<br> <br> （c）indigo（25235561）<br> 中環太子大廈214-218舖<br> <br> （d）AVANTGARDE（25260104）<br> 金鐘太古廣場2期133號舖<br> <br> （e）LaneCrawfordHomeStore（21183652）<br> 金鐘太古廣場126舖<br> <br> （f）集雅廊（25218626）<br> 中環都爹利街1號<br> <br> （g）Francfranc（34273366）<br> 銅鑼灣恒隆中心2樓<br> <br> （h）B&amp;Q（36511000）<br> 九龍灣megaBox3-4樓<br> <br> （i）OUTOFSTOCK（23696008）<br> 尖沙嘴利時商業大廈21號舖<br> <br> （j）STARCKXO（25286660）<br> 金鐘皇后大道東27號1樓A室</p></body></html>