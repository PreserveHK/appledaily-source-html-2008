<html><header><meta charset="utf-8"><title>周日睇樓好去處<br>尖沙嘴睇首都聽原創音樂</title></header><body><h1>周日睇樓好去處<br>尖沙嘴睇首都聽原創音樂</h1><p>今個禮拜最囑目新盤，一定係長實嘅將軍澳項目首都！個新盤仲起緊，配套都未齊，唔想山長水遠入去地盤，可以去尖沙嘴港景峯商場睇示範單位，一家大細睇盤前後，仲可以行下商場。<br> 睇完示範單位，下晝三點半可以去廣東道新太陽廣場，聽吓年輕樂隊，現場獻唱原創歌曲；意猶未盡嘅話可以去海港城，周六日萬事得會喺呢度搞小型車展。<br> 仲有腳骨力，兼且對睇樓樂此不疲，可以沿海旁行去新世界中心，嗰度有海濱南岸嘅示範單位，喺個場消費滿150蚊，仲可以免費換領按摩優惠券一張，行咗成日鬆一鬆，都咪話唔盞。</p><p>商場周日活動</p><p>大角嘴奧海城商場<br> 活動名稱：TVB《太極》之全民太極動起來<br> 活動內容：無綫新劇集「太極」進行宣傳活動，並邀請團體一同耍太極，發揚傳統太極武術精神。活動嘉賓：趙文卓、林峰、馬國明、李詩韻等<br> <br> 馬鞍山馬鞍山廣場<br> 活動名稱：迷你畿內亞鼓樂坊<br> 活動內容：由本地西非鼓樂資深導師關文亮（JamesKwan）成立，宗旨乃推廣及傳授正統及傳統的西非鼓樂及文化。<br> <br> 天水圍頌富商場<br> 活動名稱：領匯老夫子45周年-「耐人尋味」珍藏展<br> 活動內容：適逢2008年為香港經典漫畫人物「老夫子」45周年，領匯由即日起至2月28日在旗下商場巡迴舉辦「領匯老夫子45周年—『耐人尋味』珍藏展」。屆時，多款首度在香港公開展出的物品，包括「老夫子」作者王澤珍貴生活照片、漫畫封面及珍藏紀念品。<br> <br> 荃灣Citywalk荃新天地商場<br> 活動名稱：亞洲動物基金狗大使嘉許典禮<br> 活動內容：嘉許有愛心的狗隻，希望大眾與狗傳愛遍香江。嘉賓：宣萱、傅明憲、林曉峰<br> <br> 粉嶺帝庭軒<br> 活動名稱：室內有機市場<br> 活動內容：有烹調及試食大會，當中包括新鮮優質龍躉、石蚌及優質蛋等，更有專人介紹優質魚的知識﹗<br> <br> 尖沙嘴新太陽廣場<br> 活動名稱：真音樂真感覺<br> 活動內容：2月每逢周日下午3時半，在商場地面大堂，都有不同的年青樂隊，現場表演原創音樂，絕對老幼咸宜。<br> <br> 尖沙嘴新世界中心<br> 活動名稱：鬆一ZONE<br> 活動內容：於商場購物滿150元，可獲贈足部/頭肩頸按摩優惠券一張。</p></body></html>