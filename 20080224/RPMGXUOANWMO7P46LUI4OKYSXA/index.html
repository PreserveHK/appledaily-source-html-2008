<html><header><meta charset="utf-8"><title>宇多田光剪短髮似男生</title></header><body><h1>宇多田光剪短髮似男生</h1><p>宇多田光為宣傳剛推出嘅細碟《HEARTSTATION》，前晚上咗直播音樂節目《MusicStation》。光妹嘅出場嚇親唔少fans，事關佢個短髮加埋套冇乜taste嘅黑色外套，唔講仲以為佢喺度扮緊高中男生。完成演出後，光妹即時寫blog分享喺後台嘅點滴，讚自己好快換好衫離開電視台，佢仲將開騷前亂寫亂畫嘅公仔放上網畀大家睇！</p></body></html>