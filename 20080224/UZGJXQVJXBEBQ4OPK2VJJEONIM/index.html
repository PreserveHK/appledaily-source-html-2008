<html><header><meta charset="utf-8"><title>馮仁昭四圍超：JJ揸車聽歌撞柱 - 馮仁昭</title></header><body><h1>馮仁昭四圍超：JJ揸車聽歌撞柱 - 馮仁昭</h1><p>賈曉晨（JJ）噚日到樂富出席「黃大仙區道路安全日2008」，佢話：「試過有一次揸車掛住聽歌，一個唔留神就撞咗埋柱，好彩冇受傷，只係整花咗架車，所以以後都唔敢揸車時聽歌同聽電話。」另外，JJ話有次返廣州做嘢，喺高速公路上面見到有架對頭車，同埋佢見到一家幾口坐埋一架電單車，佢覺得呢啲情況好危險。</p></body></html>