<html><header><meta charset="utf-8"><title>精選抵玩二手SUV　甲組球員：樣靚最緊要</title></header><body><h1>精選抵玩二手SUV　甲組球員：樣靚最緊要</h1><p>七人車越出越細又多功能，喺二手市場價位企得硬；相對較冷門嘅CitySUV（城市四驅）亦唔弱，而且大多買家已非一味追求真正四驅、高扭力等規格，賣相夠Sporty、夠野性先係着眼所在。今日就精選幾款抵玩二手SUV畀大家，喺春臨大地回暖時大可享受郊遊、爬山之樂趣。<br><br>記者：黎頌詩<br>攝影：陳盛臣<br>Model：高志超、盧均宜（傑志足球隊）</p><p>講Style又夠實際</p><p>作為一部四驅越野車，平治ML500可以話係斯文之選，呢部03年版睇外形實在頗有房車影子，不過高大威猛、加埋一組粗線條嘅17吋合金胎軨，力量感十足，流露番多少野性本色。更省鏡係全車加上AMG包圍，畀多你幾分跑味，配上全身黑色，夠Man。<br> 打開車門，格調為之一變，外觀谷豪邁、內櫳谷豪氣；車廂以杏色主打，中控台同軚環用上大量桃木同皮革裝飾，着力營造豪華感，最誇係前排兩邊頭枕後都設有屏幕，後座乘客毋須爭電視。<br> 當然唔少得坐得舒服又變化靈活嘅座椅，隨時可以變出個巨型尾廂方便搬運……總之，講Style之餘都要夠實際，唔怪得幾時都人氣高企。性能方面，4,966c.c.V8引擎絕對動力非凡，扭力更高達44.9kgm/2700-4250rpm，咪睇佢身形巨大，0至100公里加速都只係7.7秒，絕對型得起！</p><p>球員講車經</p><p>今日兩個年輕球員唔講波經講車經，原來兩個人嘅喜好都幾一致，都係鍾情大大部嘅SUV，不過理由就好唔同：「我以前揸過呢架ML500，鍾意佢有力反應快。而且我係平治Fans，佢畀人感覺有品味得來又唔會太囂嘛。」高志超話佢揀車要講格調，同盧均宜好唔同。的確，揸電單車嚟嘅盧均宜雖然都話ML500呢類七人SUV係DreamCar，但就只係因為貪佢大大架，方便全家出動咁話。</p><p>（左）高志超</p><p>年齡：26<br> 身高：1.78米<br> 位置：守門員<br> 威水史：16歲在快譯通展開職業生涯，後轉投流浪，曾代表香港出戰奧運外圍賽，於02年及03年連奪兩屆「最佳青年球員」，04轉投傑志的阿超瓣數多多，集球員、教練、評述員和節目主持多重身份於一身。</p><p>（右）盧均宜</p><p>年齡：23<br> 身高：1.68米<br> 位置：中場<br> 威水史：七歲接觸足球，十六歲替流浪首度於甲組賽事披甲便取得入球，被譽為神童。去年轉投傑志，曾多次代表港隊出戰都表現出色，搶盡風頭。</p><p>揀車秘技<br>四驅好過兩驅</p><p>據金世紀銷售經理Gary講，以前越野車男人最鍾情，不過𠵱家反而係有姿勢冇實際嘅所謂城市四驅較受歡迎，即係外形粗獷、較易操控，欠缺攀山涉水性能，有唔少甚至只係兩輪驅動。Gary提醒大家，選擇這類車時，始終仍以四驅較佳，因香港多雨潮濕，四驅抓地力表現會更好。</p><p>Mercedes-BenzML500（a）</p><p>製造年份：2003<br> 引擎容量：4,966c.c.<br> 馬力：292匹<br> 傳動：自動<br> 行車里數：約43,301km<br> 當年新車價：約$783,000起<br> 二手價：$298,000（上會價）</p><p>斯文越野</p><p>最受歡迎嘅SUV，畀到你粗獷感，但就講求舒適豪華，而且用途多多，最啱載埋一家大小去郊遊。</p><p>明星撐場<br>豐田Harrier3.5（c）</p><p>製造年份：2006<br> 引擎容量：3,456c.c.<br> 馬力：270匹<br> 傳動：自動<br> 行車里數：約1,638km<br> 當年新車價：約$450,000<br> 二手價：$348,000（上會價）</p><p>獨特包圍<br>本田CR-V（c）</p><p>製造年份：2006<br> 引擎容量：2,354c.c.<br> 馬力：170匹<br> 傳動：自動<br> 行車里數：約17,727km<br> 當年新車價：約$250,000<br> 二手價：$238,000（上會價）</p><p>前衞罕有<br>日產Murano（c）</p><p>製造年份：2005<br> 引擎容量：3,498c.c.<br> 馬力：231匹<br> 傳動：自動<br> 行車里數：約15,255km<br> 當年新車價：約$450,000<br> 二手價：$288,000（上會價）</p><p>睇得又爬得</p><p>呢類車，絕對係型男之選！唔理喺崎嶇山路戰鬥力有幾強，巨無霸身形，加埋一副戰鬥格，淨係先聲奪人已經嚇窒你。</p><p>霸氣最強<br>BMWX54.4i（g）</p><p>製造年份：2004<br> 引擎容量：4,398c.c.<br> 馬力：320匹<br> 傳動：自動<br> 行車里數：約48,000km<br> 當年新車價：約$798,000<br> 二手價：$528,000</p><p>真正爬得<br>日產Murano（c）</p><p>製造年份：2003<br> 引擎容量：3,950c.c.<br> 馬力：184匹<br> 傳動：自動<br> 行車里數：約38,397km<br> 當年新車價：約$468,000<br> 二手價：$268,000</p><p>0手行貨<br>BMWX33.0i（d）</p><p>製造年份：2005<br> 引擎容量：2,979c.c.<br> 馬力：231匹<br> 傳動：自動<br> 行車里數：約27,940km<br> 當年新車價：約$509,000<br> 二手價：$468,000</p><p>平價之選<br>現代Tuscon（b）</p><p>製造年份：2005<br> 引擎容量：1,975c.c.<br> 馬力：142匹<br> 傳動：自動<br> 行車里數：約69,349km<br> 當年新車價：約$118,000<br> 二手價：$83,000</p><p>查詢</p><p>（a）金世紀汽車（26200022）<br> （b）大昌行易手車（22621118）<br> （c）偉昌汽車（23628628）<br> （d）耀邦車行（94970370）<br> （e）世準汽車（98123669）</p></body></html>