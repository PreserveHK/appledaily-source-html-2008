<html><header><meta charset="utf-8"><title>婷婷聞栢芝大肚「未夠百日唔講得」</title></header><body><h1>婷婷聞栢芝大肚「未夠百日唔講得」</h1><p>近期有指張栢芝已懷了個多月身孕，謝婷婷昨日在西九龍出席BMW新車發佈會時，聞言即驚訝表示不知情，她說：「係咩？你哋係第一個話畀我聽，乜唔係未夠100日唔講得？我未聽過（栢芝大肚），如果你哋講得咁真，我會問吓。」</p><p>否認媽咪霸道</p><p>對於栢芝媽被影到在西環食肆做樓面，有指全因狄波拉不准栢芝給家用娘家，婷婷對此說：「呢個太深喇，我唔識答，我唔知咁深入，媽咪冇理由咁，我哋一家人每次見面都好開心，不過我就少見佢。」莫非拉姑很霸道？婷婷說：「sheisveryhonest（坦率）。」<br> 另外，拉姑前晚和丈夫鬍鬚Kong及友人去灣仔福臨門食飯，約晚上10時左右離開。<br> 採訪：梁錦雯<br> 攝影：陳俊強、娛樂突發組</p></body></html>