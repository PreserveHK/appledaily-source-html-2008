<html><header><meta charset="utf-8"><title>吳雨霏事先張揚剃光頭</title></header><body><h1>吳雨霏事先張揚剃光頭</h1><p>吳雨霏（Kary）昨日在沙田新城市廣場為一間髮型屋揭幕以及舉行新碟發佈會，Kary表示其新碟《18CUTs》的靈感來自頭髮，她又誓言新碟如有3萬張白金銷量的話，她會剃光頭慶祝，報答大家支持。</p><p>怕會嚇親人</p><p>Kary說：「我都好矛盾，我好緊張把頭髮，咁之前都試過戴頭套，我第一次睇到自己光頭，都嚇一跳，好難接受，不過，好多藝人都試過剃光頭，都好突出，我都諗過如果到時真係要剃，或者頭嗰幾個禮拜唔出街，等出番少少頭髮先出。」<br> Kary一方面深怕冇頭髮會嚇親人，另一方面又想冇頭髮嚇走追求者，莫非現在很多人追？她說：「唔講喇！總之冇人追啦！」<br> 採訪、攝影：楊潔雯</p></body></html>