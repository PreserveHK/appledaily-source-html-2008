<html><header><meta charset="utf-8"><title>馮仁昭四圍超：Miki學車唔想使錢 - 馮仁昭</title></header><body><h1>馮仁昭四圍超：Miki學車唔想使錢 - 馮仁昭</h1><p>楊愛瑾（Miki）噚日上船出席汽車活動，雖然天氣清凉，但佢一於冇有怕，以一身露肩打扮出現，Miki話一啲都唔凍，就冇考慮過上船之後，真係要靚唔要命！Miki話細個就好鍾意法拉利跑車，但到𠵱家自己仲未考車牌，原來係為咗慳學車錢，叫佢搵個柴可夫司機咪得？Miki又話：「唔得，我返工時間又唔定，好難管接管送。」</p></body></html>