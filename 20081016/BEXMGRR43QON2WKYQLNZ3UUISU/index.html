<html><header><meta charset="utf-8"><title>獲新澤西州命名紀念日<br>3號朱樂芯等做公屋亞姐</title></header><body><h1>獲新澤西州命名紀念日<br>3號朱樂芯等做公屋亞姐</h1><p>13位候選亞姐前日首次跟傳媒見面，眾佳麗穿上低胸背心短裙亮相，上屆冠軍張家瑩也以低胸短裙搶鏡。空降佳麗3號朱樂芯條件突出，原來她家住秀茂坪邨公屋，大有機會成為屋邨亞姐。</p><p>亞姐13位候選佳麗早前跟傳媒見面，其中1號姚佳雯、3號朱樂芯及11號鮑康兒均是忽然入選的「空降」佳麗，看來亞視因為見佳麗質素未夠好，所以即時物色三個靚女補飛。<br> 三位空降佳麗中，芳齡24歲的3號朱樂芯（AshleyZhu）算是高質素，樣子甜美，而且是大學畢業生，現職銀行商業分析師，她除於06年參加紐約華裔小姐贏得季軍，更獲美國新澤西州將每年8月22日定為AshleyLeZhuDay，認真巴閉。</p><p>坐地鐵搭小巴</p><p>不過朱樂芯生活平民化，家住秀茂坪邨公屋，早前她在亞視大埔總台拍完宣傳片後，與幾位佳麗乘專車到九龍塘，再搭港鐵到觀塘，雖然各佳麗均是剛相識，但沿途十分好傾。其後朱樂芯轉搭小巴，返回秀茂坪邨的寓所。至於同樣是大學生的候選佳麗8號徐妮雅（TanyaManifold），在facebook則張貼了與男性朋友親密相。<br> 另外，昨日在亞視大埔總台舉行「亞姐中的亞姐」選舉，由佳麗選出自己心目中最欣賞亞姐，最後由朱慧珊勝出。1號姚佳雯投選了宮雪花，她說：「佢當年47歲參加選美，真係好有勇氣。」&#13;</p><p>姚佳雯否認貪錢</p><p>姚佳雯在04參加中華小姐選舉時，因為回答評判問題只向錢看，而被網友批評，姚佳雯解釋說：「當時我只得19歲，司儀問我要老公定要錢，當時仲細，當然讀書搵錢重要，問我父母唔使諗，一定揀父母，至於問我要國家定要錢，我聽錯佢講婆家。」<br> 採訪、攝影：張俊銘、娛樂突發組、黃文偉</p></body></html>