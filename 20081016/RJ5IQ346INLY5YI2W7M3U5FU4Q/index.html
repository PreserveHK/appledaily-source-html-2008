<html><header><meta charset="utf-8"><title>肚凸凸　嘴黃黃　最索秋刀</title></header><body><h1>肚凸凸　嘴黃黃　最索秋刀</h1><p>又到秋天，數時令魚鮮少不了秋刀魚，有名你叫，擺明話你知秋天佢最當造，所以日式家庭必會拎佢嚟鹽燒，因為價錢平又易煮得好味。不過次次鹽燒總有點悶，所以今日教大家以韓式煮法，用又甜又多汁的白蘿蔔烹調，教你吃出韓式魚鮮味！<br><br>記者：劉明慧<br>攝影：伍慶泉</p><p>今日煮腦　12:30pm</p><p>KannisYeung<br> （食譜作者及烹飪導師）<br> <br> 中西美食至麵包蛋糕都是她的拿手菜。更推出過一系列自家創意食譜，並為香港家政中心及city'super擔任客席烹飪導師。<br> <br> 菜式：<br> 蘿蔔煮秋刀魚<br> 薑汁雞翼<br> 泡菜炒飯<br> 麵豉菠菜蜆肉湯</p><p>蘿蔔煮秋刀魚</p><p>1hr00min<br> 製作難度：★★☆☆☆<br> <br> 秋刀魚炸後再煮，味道不會腥，而白蘿蔔吸收了牛肉清湯的味道，入口多汁又夠腍。</p><p>材料</p><p>白蘿蔔280克（去皮切件）、秋刀魚2條（切件）、長青椒1條（切角）、長紅椒1條（切角）、粟粉適量<br> <br> 醃料：蒜茸1湯匙、薑汁11/2茶匙、米酒1/2湯匙、鹽適量<br> <br> 醬汁材料：蜜糖11/2湯匙、牛肉清湯75毫升、生抽/粟粉/糖各1湯匙<br> <br> 煮蘿蔔材料：蜜糖1湯匙、牛肉清湯375毫升、鹽少許</p><p>做法</p><p>1.將牛肉清湯、蜜糖及鹽以大火煮滾，下白蘿蔔煮約25分鐘至熟透，隔水瀝亁。</p><p>2.秋刀魚用薑汁、米酒、鹽及蒜茸醃20分鐘。開大火燒熱炸油，將秋刀魚沾上粟粉，炸至脆身，隔油備用。</p><p>3.把牛肉清湯、蜜糖、生抽、糖及粟粉拌勻成醬汁。</p><p>4.起鑊開大火，把醬汁倒入鑊中，下長青椒及長紅椒拌勻，然後下白蘿蔔及秋刀魚，轉細慢火煮滾即可上碟。</p><p>貼士</p><p>秋刀魚要揀外觀完整、顏色鮮明、腹部肥大，記着要睇埋個嘴是呈黃色的，因為脂肪高會較鮮美。而揀蘿蔔最好揀拎上手感覺較重身的，因為煮出來不但汁多還會較甜。
</p><p>薑汁雞翼</p><p>0hr50min<br> 製作難度：★☆☆☆☆<br> <br> 雞翼以芥末子醬醃過，再煎至金黃，入口香脆之餘，亦格外惹味！</p><p>材料</p><p>雞翼10隻<br> <br> 醃料：米酒1/2湯匙、蒜茸1湯匙、芥末子醬11/2湯匙、糖1湯匙、薑汁1湯匙、鹽適量、生抽2湯匙</p><p>做法</p><p>1.雞翼切件；將生抽、米酒、薑汁、芥末子醬、蒜茸、鹽及糖攪勻，落雞翼醃45分鐘。<br> <br> 2.大火燒熱鑊下油轉中火，下雞翼煎至兩邊金黃色。<br> <br> 3.轉細火把雞翼煎至熟透即可。</p><p>貼士</p><p>加了芥末子醬做醃料，煎雞翼時特別易燶，所以不能用太大火去煎。</p><p>泡菜炒飯</p><p>0hr15min<br> 製作難度：★☆☆☆☆<br> <br> 炒飯加入煙肉、洋葱及白菌同炒，再以泡菜作調味，入口飯粒粒分明，帶有酸辣味道，不油不膩，很開胃。</p><p>材料</p><p>泡菜150克（切碎）、煙肉3條、洋葱1/2個（切碎）、白菌4粒、白飯3碗、麻油1/2湯匙、鹽適量、葱碎1湯匙</p><p>做法</p><p>1.煙肉及白菌切碎備用。<br> <br> 2.燒熱鑊，加煙肉碎炒香至脆身，撈起吸亁油備用。<br> <br> 3.大火燒熱鑊下油，下泡菜炒香，再下洋葱碎及麻油炒香。<br> <br> 4.然後下白菌及白飯炒勻，下鹽調味，再下煙肉略炒即上碗，最後撒上葱碎。</p><p>貼士</p><p>想炒飯更辣，可以加七味粉或泡菜汁去炒，炒飯就會變得又辣又惹味！</p><p>麵豉菠菜蜆肉湯</p><p>0hr40min<br> 製作難度：★☆☆☆☆<br> <br> 韓式麵豉醬充滿豆香味，加入蜆肉煮湯能帶出蜆的鮮味，再加菠菜，最適合消一消飯後的肥膩感。</p><p>材料</p><p>蜆180克、菠菜350克、水1200毫升、小魚亁25克、葱粒適量<br> <br> 調味料：米酒/蒜茸各1湯匙、韓式麵豉醬31/2湯匙、長紅椒1/2隻（切粒）、鹽適量</p><p>做法</p><p>1.菠菜烚熟，隔亁水份備用。<br> <br> 2.大火煲滾水後下小魚亁，轉細火煮18分鐘，然後下米酒、蒜茸及韓式麵豉醬攪勻並煮滾、再下長紅椒及鹽調味，煮10分鐘。<br> <br> 3.下蜆煮至殼打開，下菠菜略煮後上碟，面撒葱粒即成。</p><p>貼士</p><p>洗蜆時，可以放一碗水，加適量粗鹽，然後放蜆浸半個鐘，蜆就會自動吐沙。	</p><p>網上重溫</p><p> http://cooking.appledaily.com </p></body></html>