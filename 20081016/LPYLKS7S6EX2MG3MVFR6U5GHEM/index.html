<html><header><meta charset="utf-8"><title>小瑪歌嗌咪：炎亞綸全裸谷新劇</title></header><body><h1>小瑪歌嗌咪：炎亞綸全裸谷新劇</h1><p>台灣女子組合黑Girl嘅成員鬼鬼、飛輪海成員炎亞綸同小鬼主演嘅台灣偶像劇《霹靂MIT》，好快會喺台灣播映，佢哋噚日去咗節目《我愛黑澀會》宣傳，鬼鬼仲作狀咀炎亞綸㖭。炎亞綸話如果收視好，佢承諾：「到時全裸騎水上摩托車。」鬼鬼就話：「我就剃光頭，不上妝出來見人。」小瑪歌覺得就嚟萬聖節，唔通佢哋真係想應吓景？</p></body></html>