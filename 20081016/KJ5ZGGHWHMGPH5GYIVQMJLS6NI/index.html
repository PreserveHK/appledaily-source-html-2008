<html><header><meta charset="utf-8"><title>朴恩惠復出演熱血刑警</title></header><body><h1>朴恩惠復出演熱血刑警</h1><p>喺8月不幸流產嘅韓國女星「連生」朴恩惠，已經重新振作，宣佈接拍韓國首部互動網劇《刑警Mr.LEE》，扮演一名智慧與美貌並重嘅熱血刑警，拍檔有李太坤。套劇標榜係韓版《滅罪鑑證科》（CSI），劇情充滿推理懸疑，全劇8集，會喺下個月首播，到時觀眾仲可以自由選擇結局㖭。</p></body></html>