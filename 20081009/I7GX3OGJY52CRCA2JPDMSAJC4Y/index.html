<html><header><meta charset="utf-8"><title>軒仔為林憶蓮甘被照肺</title></header><body><h1>軒仔為林憶蓮甘被照肺</h1><p>張敬軒早前在九展演出的商台「拉闊變奏廳」音樂會日內推出CD，在音樂會上，軒仔獻唱多首林憶蓮金曲，他坦言當日為了做好音樂會，甘冒被老闆照肺的危險，他日前接受訪問時說：「因為呢個音樂會，我連電視螢幕嘅歌詞都係自己打，反而個人演唱會我乜都冇過問，好似唔緊咁，但其實好少機會唱人哋嘅歌啫。」</p><p>讚玉背滑溜</p><p>軒仔坦言當初在憶蓮和陳百強中二選一，他覺得男仔唱女仔歌比較有新鮮感，加上他一直欣賞憶蓮唱R&amp;B歌曲，故最後揀了憶蓮。由於憶蓮歌曲版權費不菲，令他慘被老闆要脅若銷量不達金唱片數字，軒仔就要自食其果，他說：「所以我會比自己嘅唱片更落力宣傳，如果賣得唔好就入晒肉。其實我喺馬來西亞一個頒獎禮度見過憶蓮，當時我坐喺佢後面，仲見到佢個出咗名嘅背脊真係好滑㖭。」<br> 採訪：駱華齡　攝影：葉君海</p></body></html>