<html><header><meta charset="utf-8"><title>二折秋裝　由頭換到腳</title></header><body><h1>二折秋裝　由頭換到腳</h1><p>細路衫唔等如細路價，加上細路大得快，來到10月轉季時分要幫囝囝囡囡換秋裝就更頭痕。成日都話小朋友衫最貴，但今次小朋友秋裝開倉，低至二折，由頭仔到腳趾尾都照顧到，試襯埋上下身全套，埋單可以不到$100就落樓了。<br><br>記者：林佩婷<br>攝影：梁細權<br>Model：諾琛、諾薏、耀恆</p><p>溫暖外套
</p><p>BB對冷熱更為敏感，為免溫差太大冷親，白色冷外套（適合12-24個月）夠晒穩陣，加條搶眼暗紅印花長褲（適合6-24個月），看落醒神。</p><p>全身一嚿有找
</p><p>秋天雖至，但陽光仍猛烈，一件薄身長袖加七分褲或裙仔，就最夠醒目。而且「全包宴」齊晒上下身，開倉價$100有找！</p><p>迷彩運動家
</p><p>特價貨一樣講Details，藍色長袖Tee（適合3-5歲）於圖案印花及袖位綴以迷彩，配卡其色長褲（適合4-5歲）啱好動男孩。</p><p>紅粉公主
</p><p>小女孩多數對粉紅色情有獨鍾，一件粉紅Tee（適合3-7歲）加條牛仔花花裙（適合4-5歲），斯文中帶活潑。</p><p>醒目娃娃
</p><p>紫色娃娃裝連帽外套（適合3個月至10歲），另備粉紅、綠及桃紅四色。配星星綉花牛仔褲（適合2-6歲），醒目！
</p><p>無走光裙褲仔
</p><p>米啡色裙褲（適合12-18個月）玩滑梯都唔怕走光，裙身還有個袋仔；襯鮮黃長頸鹿Tee（適合初生至18個月）充滿陽光氣息。</p><p>適時添衣
</p><p>香港近幾年的天氣變化很大，忽冷忽熱時晴時雨，轉季為免着凉，趁平掃件輕便外套或小背心傍身，有備無患。</p><p>彈性外套
</p><p>小朋友大得快，針織外套較有彈性相對襟着。（適合2-8歲）</p><p>毛冷小背心
</p><p>冷背心美觀又保暖，入冬必備。（適合初生至9個月）</p><p>舒適棉外套
</p><p>男仔着毛冷易勾脫，棉外套不易變形，百厭仔着去玩最啱。（適合6-8歲）</p><p>一身翠綠
</p><p>讓小朋友接觸大自然，人都健康啲。白綠色騎馬仔Tee（適合3-6歲）襯同色系綠色七分褲（適合2-8歲），秋日一身嫩綠打扮，更能和大自然融合。</p><p>齊全配件</p><p>好多人只顧衣着配搭，忽略身上其他部位，好似頭部或手腳，唔想小朋友冷親就要確保他們由頭暖笠笠到腳。</p><p>防滑襪仔
</p><p>地板凍冰冰，最好着番對Cute爆公仔頭襪仔，背面還有防滑膠粒保安全。（適合3-12個月）</p><p>$9保暖帽
</p><p>頭髮稀少又怕冷的話，戴番頂帽仔保暖最啱，男女啱用。（適合初生至12個月）</p><p>BB-Cute秋裝開倉<br> 日期：10月10-31日（10am-8pm）<br> 地點：西灣河街129-133號利基大廈地下2號舖<br> 電話：82008480<br> 網址： http://www.bb-cute.com </p></body></html>