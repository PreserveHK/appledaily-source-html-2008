<html><header><meta charset="utf-8"><title>黑豚燭光晚餐　一枱都係$98.8咋</title></header><body><h1>黑豚燭光晚餐　一枱都係$98.8咋</h1><p>一頓浪漫的燭光晚餐花費多少？$500、$1,000……原來只需$100，無錯！平嘢並非無好嘢，今次帶路教你買靚扒，$100，你和Honey便能吃到美國Prime西冷、甜蜜蜜的鴨胸……絕對唔會將貨就價，將柴皮當上菜。<br><br>記者：區佩嫦<br>攝影：伍慶泉、譚盈傑<br>Model：Christopher、Isha@StageModels</p><p>隱世凍肉<br>平巿價三成</p><p>要炮製美味燭光晚餐，你可能會不惜工本去貴價超市買貴價扒，但若你識搵窿路，平與靚兩者絕對可並得。位於大圍工業區的眾多車房中，隱藏了一間凍肉批發公司，店內有齊各式各樣的冷藏肉食，如美國Prime西冷、羊架、阿拉斯加蟹腳、煙鴨胸……由於該公司屬批發商加上店舖位處工場，故售價比市價平約兩至三成，以8oz的Prime西冷為例，市價約為$150，這兒只售$70左右，的確超值。店內近日更推出有齊頭盤及主菜的套餐，價錢由$60至$100不等，仲夠錢飲紅酒和嘆甜品。頭盤及主菜亦可自行Mix&amp;Match！</p><p>牛魔王Set<br>$90嘆頂級西冷</p><p>蜜糖味鴨胸解凍後切片即可食用，另有黑椒及煙熏味。美國Prime西冷（$125/磅）是西冷中的極品，雪花分佈均勻，牛味濃，撒鹽及黑椒後以猛火封邊，再用中火煎熟。若6oz唔夠的話，可多加$30增磅至8oz。<br> <br> 頭盤：熟蜜鴨胸（250g）$10<br> 主菜：美國Prime西冷（2塊各6oz）$90</p><p>黑豚Set<br>有找食全餐</p><p>套餐中至筍推介，$100有找仲可花$10自拼250g熟蜜鴨胸，兼嘆啫喱甜品再兼買埋紅酒！青蘆笋來自青島略蒸後急凍，加熱後即可食用。以穀飼飼養的美國黑豚（$49/磅）纖維幼細，豬味濃，油花分佈不俗。可配黑椒煎香即成。<br> <br> 頭盤：青蘆笋（200g）$10<br> 主菜：美國黑豚脢肉（4塊）$50</p><p>香草羊Set<br>EasyDone</p><p>煙三文魚毋須多講，行開超市就知平成點；來自新西蘭的羊骨扒（$80/磅）用Rosemary、黑椒、橄欖等醃好，放入焗爐焗8-10分鐘即可。<br> <br> 頭盤：切片煙三文魚（100g）$15<br> 主菜：新西蘭羊骨扒（8支骨）$70</p><p>海鮮Set<br>$85食到</p><p>海鮮拼盤包括新西蘭蠔2隻、翡翠螺4隻及藍青口4隻，全部已熟只要解凍後即可食用，肉質肥美入口Creamy。而橙魚則屬斑類，啖啖肉配橙味Sauce最正。<br> <br> 頭盤：海鮮拼盤$25<br> 主菜：新西蘭橙魚魚柳（2塊）$60</p><p>$79兩塊安格斯</p><p>另一間推介的凍肉食品店亦位處工業區，店內有貴價的純黑安格斯牛、黑豚、鵝肝、甚至超巨型青邊鮑等，價錢比一般超市平約兩成，全部真空包裝，店內職員亦會教你烹調方法，最啱烹飪初哥。</p><p>美國黑安格斯牛小排$26/100g</p><p>100%黑安格斯牛，其牛味較安格斯牛為濃，小排位置較有嚼頭。這裏$79有兩塊。</p><p>新西蘭鹿仔架$37/100g</p><p>市面較少見的新西蘭鹿仔架，肉質較腍，煎至五至六成熟最好味！</p><p>尚品（23700133）<br> 荔枝角長沙灣道912-914號時信中心1號舖地下</p><p>其他推介<br>安格斯牛仔骨肉$170/kg</p><p>用來打邊爐最正，雪花紋靚到無得彈。</p><p>新西蘭龍脷魚$55/kg</p><p>原條龍脷魚用豉汁蒸最好味，一條約$20。</p><p>阿拉斯加蟹腳280/kg</p><p>足15吋長的阿拉斯加蟹腳，溶雪後即可食用，一隻腳約$170。</p><p>波士頓龍蝦$200/kg</p><p>已熟的波士頓龍蝦，加上芝士及煙肉焗香即可，一隻約$70。</p><p>德州食品供應有限公司（23416346）<br> 沙田大圍成運路25-27號成全工業大廈8-9號地下<br> *上列優惠價由即日至10月22日<br> *星期日及公眾假期休息</p><p>酒辦撐場</p><p>食燭光晚餐，理所當然伴以美酒，酒量不算太好，希望紅酒增加氣氛的話，不妨到大型超市選擇一些紅酒酒辦，比正貨Size平85%，一支剛好兩杯，屬淺嚐的最佳選擇。</p><p>惠康（25427174）<br> 堅尼地城西寶城3樓</p></body></html>