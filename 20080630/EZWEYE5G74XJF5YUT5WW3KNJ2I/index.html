<html><header><meta charset="utf-8"><title>專家對話：港股7月反彈空間有限</title></header><body><h1>專家對話：港股7月反彈空間有限</h1><p>上周五港股受美股拖累大跌，曾跌682點，但最後跌幅仍能收窄至跌413點，對於7月表現，嘉賓指恒指去到21700點會有技術上支持，但由於蟹貨多，反彈空間不會很大，23500點更會有阻力。</p><p>傑：輝立證券董事　黃瑋傑<br> 碩：亨達集團研究部董事　黃敏碩<br> 孫：主持　孫柏文<br> <br> 孫：星期一（今日）為期指半年結，7月可唔可以博反彈？<br> 碩：好多股份嘅估值都可能低處未算低，因為好多中資股都經歷咗今年首五個月一連串災害，加上內地有一連串政策出台，盈利可能因為咁而有改變；而內銀股都受樓市不濟影響，所以7月份股市反彈空間會受一眾中資股業績影響。<br> 傑：港股去到21700點有啲支持，其實美股已經跌穿三月低位，但港股仍守得住3月低位20573點，因此有啲技術指標已經唔認同港股會繼續跌；不過反彈幅度有幾大就有保留，因為今次同三月嗰次反彈有啲唔同，當時市場憧憬美國減息刺激經濟，但今次美國再減息機會好微，反彈到23500點會有阻力。&#13;</p><p>搶先貼股：A50上望17蚊獲利</p><p>陳小姐：今日（即上周五）下午A股反彈嗰陣，我喺14.56蚊買咗A50中國基金（2823）。<br> 孫：你覺得陳小姐𠵱家使唔使驚呢？<br> 碩：我覺得唔使太擔心，雖然𠵱家個巿要估底唔易，但係A50雖然穿咗15蚊後，慢慢跌番去14.5蚊水平都合理，但唔好忘記A50之前一路都維持高溢價，當然嗰陣個巿好係其中一個原因，但亦反映外資對內地前景相對看好。由於有好多板塊都會受政策因素影響，如果大巿反彈，A50緊貼程度一定係最高，所以可以繼續持有，上望17蚊樓上先獲利離場。&#13;</p><p>收市後4:30pm<br> click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>