<html><header><meta charset="utf-8"><title>Kary扯大纜仆傷腳</title></header><body><h1>Kary扯大纜仆傷腳</h1><p>吳雨霏（Kary）、陳曉東、劉浩龍聯同一眾四葉草演員，昨日在將軍澳電視廣播城錄影節目《2008年青少年暑期活動開幕》，玩爭凳仔遊戲時，一眾藝人竟使茅招，為免誤導青年人，監製即喝止要求重錄，大家才乖乖守規矩。Kary玩扯大纜遊戲時，被扯到一仆一碌，倒地擦傷腳。</p><p>戥Twins可惜</p><p>有傳Twins拆夥，惹來揣測鄧麗欣（Stephy）和傅穎（Theresa）再合作有攝位機會，對此Kary說：「唔會啦，咁辛苦先獨立發展建立個人形象，一定唔會合番埋。」Kary續說：「每個組合都有經歷，以前Cookies都拆夥啦，不過Twins係好成功嘅組合，如果真係拆夥當然覺得可惜。」<br> 採訪：卓寶花<br> 攝影：葉君海</p></body></html>