<html><header><meta charset="utf-8"><title>馮仁昭四圍超︰吳家欣靚T恤唔益張震 - 馮仁昭</title></header><body><h1>馮仁昭四圍超︰吳家欣靚T恤唔益張震 - 馮仁昭</h1><p>張震女友吳家欣前晚喺尖沙嘴一間時裝店，為佢件靚Tee宣傳，佢之前出咗本寫真集，有張出水芙蓉相，於是佢用咗嚟設計成圖案，印喺件白色T恤上，佢總共設計咗兩款，問佢有冇送寫真同T恤畀男朋友？吳家欣即時封口唔回答，佢只係話啲朋友都讚本寫真啲相靚。</p></body></html>