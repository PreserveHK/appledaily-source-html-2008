<html><header><meta charset="utf-8"><title>毛遂自薦得米<br>基仔獲劉翔帶挈主持無綫奧運</title></header><body><h1>毛遂自薦得米<br>基仔獲劉翔帶挈主持無綫奧運</h1><p>北京奧運舉世矚目，不少歌手和藝員均希望參與其中，如古巨基近日便借「欄王」劉翔做牌頭，以自己跟他相熟為由向無綫自薦做奧運主持，結果基仔成功撼低無綫一眾藝員，與李克勤等齊齊赴京擔重任。</p><p>八月北京奧運乃全中國人盛事，無綫投放大量資源直播奧運節目，不少藝員和歌手都虎視眈眈希望參與其中，昨日無綫正式公佈主持名單，除公佈過的鄭裕玲、李克勤、方力申、楊思琦和楊天經等外，古巨基竟忽然榜上有名。原來基仔向無綫自動請纓做奧運主持，揚言自己與「欄王」劉翔相熟，最後無綫也欣然接受。</p><p>做足準備工夫</p><p>基仔04年曾與劉翔在北京合唱，後來劉翔以奧運金牌得主身份來港出席在香港大球場舉行的大滙演，更指名道姓要與基仔合唱《好想好想》，自此兩人結為好友。對於自動請纓做奧運主持，基仔昨日在電話中否認說：「係無綫體育組搵我，我都係主持出身，都主持過奧運，喺廠度做過主持，當無綫搵我，我都即時答應，因為中國人第一次搞奧運，咁有意思，能夠做主持其中一分子，我都覺開心。」基仔認為可能他曾和運動員劉翔和桑蘭合唱過，故無綫希望他能親身訪問劉翔。至於有沒有做足準備工夫？基仔表示體育組會給他資料，他也會私下做足功課。<br> 問會否擔心被人指為年尾頒獎禮鋪路？基仔說：「睇番咁耐歷史，歌手幫無綫做嘢都話為獎，但根本就唔係，大家唔好咁樣聯想，冇啲咁嘅事，同獎係冇關。」</p><p>問有智慧問題</p><p>不過，記者問無綫高層何麗全是否基仔自動請纓做主持，何麗全未有正面回答，只說：「有好多嘉賓都好有興趣做，記憶中好多藝員都好想，但因為pass（赴內地採訪奧運證件）有限，我哋都要經過嚴格挑選。」<br> 此外，無綫一班奧運主持昨日在九龍灣出席「2008北京奧運會公佈TVB奧運主持陣容暨誓師儀式」，身為奧運體育課程榮譽畢業生的鄭裕玲說：「壓力唔大，大家明白我未做過體育節目主持，我會以一個觀眾身份問一啲有智慧嘅問題。」<br> 無綫也委任了林峯、廖碧兒、鍾嘉欣和蕭正楠做「無綫奧運之星」，已連續三屆擔任「奧運之星」的林峯說：「都係我好彩，因為啱啱拍完《家好月圓》後都唔會接劇住，每個奧運宣傳活動都會見到我哋。」至於緋聞女友鍾嘉欣也是奧運之星，可以朝夕相見，林峯說：「見到嘔呀？係呀！」<br> 採訪：楊潔雯<br> 攝影：陳俊強</p><p>娛樂資料庫：藝人奧運𤓓事連篇</p><p>無綫為谷奧運收視，會找來缺乏運動常識的藝人擔任主持，但上屆奧運就有藝人亂噏一通，鬧出不少笑話。<br> <br> 藝人：許志安<br> 經過：無緣無故品評姚明長相「幾兇殘」，被網友怒斥「低B」，事後公開道歉。<br> <br> 藝人：葉璇<br> 經過：直播期間多次打斷方力申說話，方力申向葉璇還擊：「跟住你寸我吖嘛！」說罷才驚覺自己入鏡。<br> <br> 藝人：谷德昭<br> 經過：肥谷指男子4×100接力自由泳賽中，南非隊能夠奪冠，是因第一位泳手領先積陰德所致，被指廢話連篇。<br> <br> 藝人：胡杏兒<br> 經過：介紹專業評述時，因太緊張而一度讀不出名字。<br> <br> 資料來源：《蘋果》資料室</p></body></html>