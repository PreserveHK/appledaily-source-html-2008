<html><header><meta charset="utf-8"><title>中環在線：年報當廢紙賣好過收息 - 李華華</title></header><body><h1>中環在線：年報當廢紙賣好過收息 - 李華華</h1><p>散戶坐艇唔好咁愁，應該積極面對，譬如諗計點樣搵番啲錢返嚟囉。喺香港討論區，網友tim10281028就諗到個「冇本賺錢必勝法」，就係將招股書同年報賣畀廢紙回收商，家陣廢紙回收價咁高，回報都幾和味，佢話：「今日將啲年報、招股書、中期報告拎去賣，竟然賣到33蚊，真係好開心，買股票賺唔到錢，估唔到要靠呢啲。」<br> 原來賣年報賺外快唔係新橋，好多網友都做緊，Maximilliano老早已咁做，佢話：「賣番餐飯食吓都好。」咁又係，33蚊可以食到餐豐富嘅晏仔。</p><p>每斤賺1.3蚊</p><p>dj.eric插嘴：「回報仲多過派息㖭。」胸毛一人話：「家吓回收價好似係1.3蚊一斤，上次賣嘅年報都收番14蚊。」<br> 不過，拎年報去賣，始終拋頭露面，唔係人人敢做，meli就係其中一個，「雖然輸緊錢，但死要面，怕醜唔敢賣。」James007串嘴話：「股票仲有錢賺，毋須賤賣年報。」</p></body></html>