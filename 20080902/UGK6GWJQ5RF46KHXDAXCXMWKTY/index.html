<html><header><meta charset="utf-8"><title>馮仁昭四圍超：<br>嫌跳舞辛苦轉拍戲　章子怡：沒想到走紅 - 馮仁昭</title></header><body><h1>馮仁昭四圍超：<br>嫌跳舞辛苦轉拍戲　章子怡：沒想到走紅 - 馮仁昭</h1><p>章子怡前晚喺上海1933老場坊出席某國際珠寶首飾協會嘅宣傳晚會，身為代言人嘅子怡，着住粉色晚裝長裙，配埋一身搶眼首飾，裝扮有啲似古希臘女神。佢出場時，全場觀眾席發出一陣驚嘆聲，然後個個就拍晒手掌。笑臉迎人嘅子怡喺台上話，希望到自己下一個10年，可以喺慈善方面幫助更多嘅人，事業方面就可以拍到好作品出嚟喎！</p><p>製作公司未拍板</p><p>講到呢10年嘅演藝生涯，子怡話：「1998年8月，我拍了那部《我的父親母親》，當時怎麼也沒想到會走到今天這樣一步，其實演戲是偶然，當時因為跳舞太辛苦，才想轉行去拍戲，沒想到意外走紅。」接落嚟佢會同荷李活紅星曉格蘭特（HughGrant）合作一部愛情喜劇《LostForWords》，另外佢同傳媒大亨梅鐸（RupertMurdoch）嘅老婆鄧文廸合作搞製作公司嘅事仲喺考慮階段，因為佢覺得做製片人唔係一件容易嘅事。</p></body></html>