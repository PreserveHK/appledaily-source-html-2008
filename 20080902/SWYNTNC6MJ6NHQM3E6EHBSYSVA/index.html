<html><header><meta charset="utf-8"><title>東京Tea一Tea：單思狗茶座</title></header><body><h1>東京Tea一Tea：單思狗茶座</h1><p>揀旅伴是深奧學問，我個人最怕同愛狗之人去旅行，因為愛狗之人會：一，極愛招惹自來狗；二，迫旅伴睇狗仔相；三，食食吓飯會突然表示：「唉，好掛住隻狗呀！」<br>上次去東京，在聽了旅伴A講夠一打次數「好掛住隻狗」之後，我決定捉佢去目黑snobbishbabies狗cafe，讓佢專心睇狗，而我專心shopping。果然，未行入cafe，旅伴A已飄開去相連之asknowasdewan睇狗仔衫了。asknowasdewan就係名牌asknowas的傑作，專賣有型狗仔fashion，而snobbishbabies就是旗下狗cafe，以狗仔為主角，提供dogmenu，打造人狗同樂的stylish用餐環境。<br>snobbishbabies的第一間店開在札幌，06年打入東京，選了中目黑開第二間分店，因那兒是高尚住宅區，多型人養型狗。旅行時如思狗病發作，去呢間狗cafe，應可暫慰相思之苦。<br><br>記者、攝影：美寶蓮</p><p>snobbishbabies</p><p>地址:東京都目黑區青葉台2-16-8Fountain目黑青葉台1F<br> 電話：（81）3-34617601<br> 網址： http://www.asknowas.com/dewan </p></body></html>