<html><header><meta charset="utf-8"><title>單眼傳情：NikonD90高清拍片玩景深</title></header><body><h1>單眼傳情：NikonD90高清拍片玩景深</h1><p>以往要用相機拍片，似乎係細機DC嘅專利，不過最近Nikon就公佈新機D90之中，就包括用家等咗好耐嘅拍片功能，名為D-Movie，影片攝錄質素最高可達1,280×720，每秒24格，影片達HD級質素，而格式將採用AVI。相比一般相機攝錄功能，身為DSLR嘅D90有多項優勢；首先，可因應需要更換鏡頭，拍片時就能換上廣角、遠攝甚至魚眼鏡頭，理論上用家只要有一支大光圈長鏡，甚至可以拍埋DV難以做到嘅淺景深影片㖭！</p><p>D90作為D80後繼機，會採用DX規格，像素提升至1,230萬，對焦系統與D80相若，並加入可作追焦11點焦模式，而連拍更提升至每秒4.5張。其他功能包括可作LiveView模式拍攝3吋屏幕及最多5張臉人臉對焦功能。D90預計於9月底推出，售價約$8,527。<br> <br> 記者：許福合<br> 查詢：NikonHK（29071122）</p></body></html>