<html><header><meta charset="utf-8"><title>東京Tea一Tea：去L'Occitane醫肚</title></header><body><h1>東京Tea一Tea：去L'Occitane醫肚</h1><p>據本人非正式統計，每4位女士，就有一支L'Occitanehandcream。理由，香囉！<br>因為香，我由香港追到東京。走出人頭湧湧的JR澀谷站，準備怒shop卻渺無方向，我無志氣地行了過對面街L'Occitane，像人在外地想不到有乜好食，你總會走了去麥當勞一樣。<br>「點解有3層嘅？」我看着樓梯自言自語，行上1樓見到一排斯文日本女子，原來2、3樓係L'OccitaneCafe。5月初營業，乘着品牌效應，加上位置佳，旋即成為日本OL熱門聚腳地，我坐了1粒鐘，場內居然一個男客都冇！<br></p><p>Cafe餐牌上賣的是一般飲料、鮮製蛋糕，打上L'OccitaneLabel，入口好似特別香。不過我最欣賞的，是cafe的貼心小設計。因為客人大多帶手袋，cafe在每張餐桌邊都放了一個大籃，配合到場內氣氛之餘，又能夠方便客人，有心思！<br> 另外，雖然明白餐飲業轉枱次數越多越好，但去cafe人人想hea，最怕侍應搞小動作趕客，L'OccitaneCafe不只唔催客走，仲會時不時做小點心請客人食，到訪當日我就得到兩塊曲奇，令貪小便宜的我興奮了好一陣子。唔知唔食得嘅小禮物如handcreamsample之類，佢哋又會唔會送呢？<br> <br> 記者、攝影：美寶蓮</p><p>地址：東京都澀谷區道玄坂2-3-1<br> 電話：（81）03-54281564</p></body></html>