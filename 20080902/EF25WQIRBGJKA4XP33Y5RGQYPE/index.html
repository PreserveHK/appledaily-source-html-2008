<html><header><meta charset="utf-8"><title>衫字經：<br>澀谷系2號駕到</title></header><body><h1>衫字經：<br>澀谷系2號駕到</h1><p>性感日牌SLY當年由D-mop一手帶入香港，近年幾乎成為店中長期熱賣的品牌之一。無他嘅日潮熾熱，加上一班出名日本女Model、明星如土屋安娜、安室奈美惠等女神撐場，再加埋本地型女徐濠瑩、何超儀、薛凱琪等支持，想唔紅都幾難。今季更自立門戶開專門店，終於唔使寄人籬下，以後就唔使再怕搵唔到FullCollection了！<br><br>記者：葉雪芯<br>攝影：王文忠<br>Model:Phoebe@ModelManagement<br>Hair&amp;Makeup:Sammie</p><p>白色SmokingGirlColourPrintTee$420（s）<br> <br> 黑色兔毛Belt$590（s）<br> <br> 灰×白色字款棉質MiniSkirt$320（s）<br> <br> 黑色綁繩中筒Boots$2,250（s）</p><p>白色SmokingGirlTee$420（s）<br> <br> 灰色TuxedoVest$850（s）<br> <br> 洗水DenimMiniSkirt$1,020（s）<br> <br> 黑色露趾閃片高踭鞋$1,650（s）</p><p>源來Moussy店員</p><p>SLY在日本有幾Hit？走去澀谷109，十個女仔有十個都買過SLY，甚至每隔兩秒撞口撞面都會見到朱古力妹身穿SLY同你擦身而過。SLY的成名歷史唔算長，但係短短幾年可以打造出咁鮮明嘅型女風格，正是出自活躍於日本女性時裝雜誌、澀谷109的FashionIcon及模仿對象的烈女設計師植田MizukiUeda。植田MizukiUeda源於同樣走澀谷系風格的Moussy任職售貨員，兩年後晉升為助理設計師，其後不久就離開Moussy，加入SLY正式成為設計師，火速上位，認真唔可以睇小！SLY亦在宣傳方面落足本，沿用日本最有名氣的班底去製作每季的宣傳照及Catalogue，諸如名攝影師蜷川實花、米原康正及新田桂一，一班日本當紅模特兒包括道端Jessica、土屋安娜，女優菊池凜子、梨花等長期支持，連歌姬安室奈美惠亦是多年的捧場客。</p><p>白色波點Corset$750（s）<br> <br> 深藍色UnwashTightJeans$850（s）<br> <br> 銀白色閃布高踭鞋$1,290（s）</p><p>TighJeans響朵</p><p>SLY設計貫徹澀谷109系風格，用狂野、性感、誘惑等字眼形容最適合。講到Signature、最經典之作當然是植田Mizuki一手策劃的超貼身TightJeans牛仔褲，歸因她將最傳統的日本製作牛仔褲手藝套用在設計上。其他品牌製作TightJeans時會混入小量Lycra或Nylon以增加彈性，這類人造纖維的牛仔褲，久經洗水磨擦後無論色澤和質感都會變差，但SLY牛仔褲用120磅的全棉厚牛仔布，保留色澤和質感之餘亦會如傳統牛仔褲一樣越舊越有立體感，難怪日本雜誌《Vivi》都將植田Mizuki稱為「QueenofDenim」。今季SLY的Denim除了有TightJeans，亦多了懷舊BaggyJeans、辣妹ShortPants和ColorDenim。</p><p>黑白AcidPrintDress$1,120（s）<br> <br> 閃石RadioBelt$550（s）<br> <br> 彩藍色ColourTightJeans$850（s）</p><p>澀谷系1號鬥火辣</p><p>日本澀谷啲女仔係咪唔怕凍？SLY秋冬系列都有小量皮褸、長袖等款式，但同是澀谷109系大牌且是首位登陸香港的Moussy，秋冬季新裝照樣鬥火辣，背心、吊帶、短裙繼續推出，圖案方面除了有豹紋、斑馬紋等狂野Pattern外，更有油墨Feel的黑白報紙Pattern背心雪紡裙，一個字：Hot！</p><p>開店狂晒澀谷女神</p><p>SLY於香港的第一間專門店，設計貫徹日本小店的簡約風格，唔算有太多花巧裝置。灰色石屎牆配Raw味重的鐵架，人手上色地板加仿舊的吊燈，線條硬朗之餘帶點Vintage感覺。值得留意是Cashier位置貼滿模特兒相片，一眼睇晒日本澀谷系性感女神。</p><p>s.SLY（23757010）<br> 尖沙嘴彌敦道美麗華商場地下G18B-19舖<br> <br> m.Moussy（27368261）<br> 尖沙嘴海港城海運大廈3樓OT303A號舖</p></body></html>