<html><header><meta charset="utf-8"><title>案內人隨筆：Foxy不敗之謎 - 尹思哲</title></header><body><h1>案內人隨筆：Foxy不敗之謎 - 尹思哲</h1><p>是日金句：Today'snewsisanimportantstepintransitioningfromillegalP2Psitestolegalalternatives.<br>─RobGlaser</p><p>返到公司，見同事們圍住今日的A1頭版，我上前去了解。<br> 「個女警幾靚喎，仲拎住個LV手袋。」新上工的小良說。「原來師姐都要扮港女。」「可能只係工作需要呢！」大家在你一言我一語。</p><p>易中毒仍要用</p><p>繼入境處之後，這次特區警察又栽在中港台專用的點對點軟件Foxy手上。報稱，有警方偵查販毒活動的資料，居然透過互聯網傳播開去，號稱「Foxy天王」的網民，向傳媒舉報，他於網上搜到警方9份文件。特警表示，懷疑有關人員在家處理文件，而該電腦裝有Foxy軟件，以致文件外洩。<br> 「唔係啩，用Foxy都唔需要分享機密檔案𠺝。」我自言自語。「其實可能唔關佢事，有可能部份嘅Foxy下載軟件，有唔少已經係『感染版』。」技術部的維奇說。「換言之，即係新安裝的軟件，已經中咗毒？」「就算下載咗正常版，不過之後下載其他檔案時，亦好容易中招」另一位技術同事阿歷亦插嘴說：「真係好恐怖，記得有次我將設定改成不分享，過一陣，佢又自己轉返分享。」思哲本身沒有使用Foxy。「講到咁恐怖，咁點解你哋仲用Foxy呢？」我向秘書小姐寶兒問道。「唔用Foxy，我點下載mp3呀？」<br> 我也用過WinMX來下載流行曲，但自從Winmx服務中止後，我就一直沒有再用其他軟件了。奇怪的是，最近本地也開始出現了好些合法下載音樂的服務，既然Foxy這般麻煩，何解用戶們沒有轉移到合法服務去呢？</p><p>不受歡迎有因</p><p>「咁你有無聽過MOOV，或者MusicXS呢？」我問同事們。「有呀，不過要錢嘛。」「有，但係我覺得佢哋啲歌好唔齊。」「我試用過啦，好難用㗎，例如喺屋企就用到，但返到公司就唔work！」同事們似乎還是喜歡Foxy多一點。<br> 「噢，咁我都係聽返YouTube同Joost算啦。」<br> 案內人隨筆網： http://wanszezit.wordpress.com/ <br> 電郵：mailto:insider@appledaily.com</p></body></html>