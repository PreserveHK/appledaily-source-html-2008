<html><header><meta charset="utf-8"><title>財圈快拍：令陳南祿屈膝</title></header><body><h1>財圈快拍：令陳南祿屈膝</h1><p>幾時都話小朋友嘅威力唔可以低估。噚日國泰航空（293）副主席陳南祿（圖），以公益金服飾日籌募委員會聯席主席身份，出席頒獎禮，遇正得獎者係兩個幼稚園學生，咪睇小呢兩個小朋友，佢哋可以令到平日好鬼硬淨，面對高油價、高通脹都冇有怕嘅菲臘陳屈膝相就，就係好例證！<br> 李潤芳攝</p></body></html>