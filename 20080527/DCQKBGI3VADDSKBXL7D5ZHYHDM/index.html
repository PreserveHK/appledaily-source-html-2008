<html><header><meta charset="utf-8"><title>撼美國籃球隊臨陣縮沙<br>房祖名：我怕俾人侮辱</title></header><body><h1>撼美國籃球隊臨陣縮沙<br>房祖名：我怕俾人侮辱</h1><p>房祖名前晚在旺角麥花臣球場出席「2008美國街球巨星巡迴表演賽」，以打籃球射籃方式為四川災民籌到45,000元，不過原定他要落場與美國街球隊打慈善賽，但他在場邊熱身多時都未肯落場，因而被波友余文樂取笑，房祖名也自認壓力大，更怕失禮俾人侮辱。</p><p>房祖名、余文樂、陳子聰、原子鏸、CaraG.與男友等，前晚在旺角麥花臣球場出席「2008美國街球巨星巡迴表演賽」，為四川災民籌款。房祖名、Rosemary及鄧穎芝射罰球，以博取在場人士捐款，女將水皮，但房祖名就十球入了九球，共籌得45,000元，不過原定他要落場代表港隊同美國隊對打，但他只不停在場邊練波，過了多個回合後也不落場。<br> 坐在觀眾席上的余文樂不停取笑他說：「房祖名死梗啦，所以唔出場，佢好似着咗潛水衣咁，佢落場一定俾美國隊玩死，因為美國隊最叻玩花式，好有娛樂性。」余文樂更得戚謂平日經常贏房祖名波，更請他飲汽水。余文樂又指自己原定要開工拍撞車戲，因落雨而取消拍攝，他說：「我喺場外睇開心啲，好過落場俾人玩。」房祖名都自認壓力大，他說：「今次壓力好大，我怕俾人侮辱呀！我嚟到就練波喇！」</p><p>陳冠希為災民祈禱</p><p>此外，陳見飛透露自己已將九成衣服，共40箱衫運到北京，準備捐予四川災民，又謂與陳冠希都有為四川災民祈禱，她說：「我哋每日都有為四川禱告，大家都有傾，點解會發生呢啲事。」她又透露陳冠希不會回港參加香港演藝界的6.1關愛行動，要待十月才回港。<br> 採訪：羅慧敏　攝影：仇志德</p></body></html>