<html><header><meta charset="utf-8"><title>新車出閘：加Sport掣　MINI即變快</title></header><body><h1>新車出閘：加Sport掣　MINI即變快</h1><p>MINICooper一直係潮人至愛車款，最近代理又搞搞新意思，特別幫佢加多一個SportButton；只要你㩒一㩒呢粒掣，將Sport模式啓動之後，油門反應會變得爽快，6前速Steptronic半自動波箱嘅轉檔時間，會快Comfort模式約0.5秒，而軚盤亦會變重，轉向反應同時變得更直接，從而令性能表現增強之餘，亦可讓你有如揸小型賽車嘅快感。<br>至於外觀同車廂陳設呢兩個課題上，呢款全新加有SportButton嘅新版MINICooper，可謂同先前嘅版本一樣，圓潤車身線條同闊落車廂空間，都悉數得到保留；至於機械配搭，新車同樣維持以1.6公升直4引擎作為動力核心，馬力有120匹，扭力輸出亦達160Nm，用嚟驅動呢部只有1,140kg車重嘅MINICooper，絕對係綽綽有餘。<br><br>記者、攝影：鄭達基</p><p>車輛提供：MINIHK（31299018）</p></body></html>