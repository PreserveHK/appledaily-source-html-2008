<html><header><meta charset="utf-8"><title>財圈快拍：財爺賣唱</title></header><body><h1>財圈快拍：財爺賣唱</h1><p>呢幾日，各界都為賑濟四川地震災民籌款而忙，但多數都係出錢，好似財爺曾俊華（左二）咁出埋力嘅，並唔多。佢噚晚現身理工大學，孖住民歌王子區瑞強（右一）一齊唱歌，兩個人喺台上合唱《MoreThanICanSay》，同埋《鐵塔凌雲》，為明愛籌募經費。咪睇財爺官仔骨骨，唱起歌上嚟，都有專業水準㗎！</p></body></html>