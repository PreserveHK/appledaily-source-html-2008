<html><header><meta charset="utf-8"><title>送6部MOTOROKRE8</title></header><body><h1>送6部MOTOROKRE8</h1><p>手機音樂！係咪只得iPhone同索愛Walkman手機？MOTOROLA新上市的MOTOROKRE8話畀大家知佢哋亦都潮得起！半月形FastScroll掣捽住嚟揀歌，ModeShift亮燈式觸控鍵，隨介面轉換而變面，「街頭」音樂文化由此再起動。唔想畀錢擁有？今日MOTOROLA聯同《數碼達人》送出6部全新E8，答啱問題、最快Fax過嚟，隨時馬上擁有。<br><br>記者：朱崇德<br>攝影：陳盛臣<br>Model：Chemain</p><p>FastScroll揀功能　玩喪捽</p><p>所謂FastScroll，其實係指機面一個全金屬的270度觸感圓盤，佢嘅功能同十字掣有啲類近，使用時好似捽碟咁捽佢，就會做到功能選項目的。可能大家都見到機面仍保留有十字掣，點解仲要多佢出嚟？實地測試，播MP3時有用，機身內置2GB記憶容量又插卡，當你成千首歌要搵其中一首，你就會發現逐下㩒同爽捽飛住去嘅分別！</p><p>ModeShift數字鍵　玩隱形</p><p>攞MOTOROKRE8上手，你會感受到佢平滑如鏡的機面，因為上面並冇任何按鍵，你所使用的全是以燈光代替的虛擬按鍵。其好處係在按不同模式、不同需要時，只會亮着所需功能嘅按鍵，介面絕對User-Friendly。此外配合E8新加入Haptics感應技術，按任何虛擬鍵時即能感受震動回應，感覺與㩒真掣同樣好手感！</p><p>薄身機　強玩多媒體</p><p>MOTOROKRE8第一下上手，10.6mm的纖薄機身，配106g金屬內框設計，感覺已經好好手感。E8以潮玩多媒體功能做賣點，影相、聽歌兩瓣功能特別勁：相機達200萬像素級針孔鏡，配合機身2GB容量記憶體同最高支援4GBmicroSD設計，有影極唔完嘅優勢；播歌方面亦一啲唔獨食，世界通行嘅3.5mm針插式設計，基本上任何極品級耳機，都可同E8做音樂聯繫。更正係機背仲有一個長條形小喇叭，試用時發現就算行開10個身位，都一樣咁好炸！</p><p>Profile</p><p>制式：GSM四頻<br> 網絡：EDGEClass12/GPRSClass12<br> 顯示屏：2吋（240×320、26萬色）<br> 相機：200萬像素/8倍變焦<br> 通話時間：360分鐘<br> 備用時間：300小時<br> 音樂播放時間：13小時<br> 記憶體：內置2GB/支援microSD插卡<br> 重量：106g<br> 尺寸：115×53×10.6mm<br> 查詢：MOTOROLA（25063888）</p><p>遊戲篇<br>第一關：選擇題</p><p>1.MOTOROKRE8機前「270度觸感圓盤」名稱是甚麼？<br> <br> a.ModeShift<br> b.FastScroll<br> c.Haptics<br> <br> 2.MOTOROKRE8機身內置記憶體容量是多少？<br> <br> a.1GB<br> b.2GB<br> c.4GB<br> <br> 3.MOTOROKRE8齋播歌使用時間是多少？<br> <br> a.3小時<br> b.10小時<br> c.13小時</p><p>第二關：考眼光</p><p>試估出以MOTOROKRE8所拍攝的這張相片中，共有多少個彩球？<br> <br> （提示：範圍為20-50個）</p><p>獎品：MOTOROKRE8<br> 名額：6名<br> 獎品總值：$14,880</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭6名參加者，各得到MOTOROKRE8手機一部。<br> <br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> <br> 5.得獎者將有專人通知。<br> <br> 6.為公平起見，《蘋果日報》及MOTOROLA員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> <br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>