<html><header><meta charset="utf-8"><title>炎夏酷型　西裝背心</title></header><body><h1>炎夏酷型　西裝背心</h1><p>香港零舍多女強人。女人出來行走天下，要鎮住大場面，或會揀套suit着件西裝褸，但大熱天時着住那件西裝褸，睇見你都熱。多得這兩季各大牌力煲男裝女着中性打扮，要玩西裝look多了不少變化和睇頭。其中，最啱夏季的莫過於西裝背心（waistcoat）。簡單一件小背心，凉快的同時，仍可造出硬朗型格。西裝背心唔止可配搭出中性返工造型，女人味ladystyle、rock女型格，甚至cutie一樣無問題。<br><br>記者：葉雪芯<br>攝影：譚盈傑<br>Model：Nalja@ModelManagement<br>Make-up&amp;Hair：Kinki</p><p>高貴Lady</p><p>西裝背心不一定是中性硬橋硬馬的男人頭形象，要襯出女性美，不難。利用西裝背心的貼身和短打來突顯女性身形線條，簡單地配搭吊帶one-piece裙，就已經很lady。背心款式，可選多details的，如鑲有寶石閃珠等，或絲質絹質等閃料，都可營造高貴感。另外，亦可揀掛頸款式配吊帶裙，既可勾勒出頸部線條美，又可晒靚膊。</p><p>Rock女型格</p><p>要做搶眼突出的那個，背心款式，當然揀blingbling的釘珠片和閃料的。推介今季力谷rock女style的Izzue，有不少易襯珠片item。亦可留意剪裁特別的，斜cut、大領等玩味感較重的是不錯選擇。襯短至短褲、長至skinnyjeans一樣型得起。</p><p>Izzue黑色珠片西裝背心$899、白色閃字tee$359及黑色短褲$799（a）</p><p>Cutie英氣</p><p>日本時裝所及，有甚麼不可以不cutie？西裝背心一樣得。市面上有不少圓領、娃娃領，或加有少女味重的蝴蝶結等變種西裝背心，配波點、格仔pattern泡泡one-piece裙，或貼身背心加束腳短褲，營造層次感，和西裝背心特有的cutie英氣。</p><p>FoundationAddict淡紫×米白格仔裙$4,499（i）<br> <br> AnnaritaN圓領西裝背心$2,280（z）</p><p>中性OL</p><p>Waistcoat自不然最啱返工着，但想襯得fashion啲，可揀較長身的款式。日牌G.V.G.V.有不少這類玩味重的長背心款，配搭直腳長西褲和高踭鞋，加件簡單的tee，效果已硬朗十足，職場上壓得住場！AtosLombardini今季亦有很多斯文款的西裝背心，要營造中性OL返工裝，啱晒！</p><p>G.V.G.V.黑色長身西裝背心$4,899（i）<br> <br> AtosLombardini灰色銀鏈短袖tee（未定價）（z）<br> <br> Sinequanone白色直腳牛仔褲$1,150（s）</p><p>Mix&amp;Match</p><p>OtherPicks</p><p>（a）izzue（28903560）<br> 銅鑼灣金百利商場地庫B1&amp;B2<br> <br> （i）I.T（29189522）<br> 金鐘太古廣場120號舖<br> <br> （m）mi-tu（25770080）<br> 金鐘道93號金鐘廊1樓k-2A舖</p><p>（z）zap（28318928）<br> 銅鑼灣崇光百貨2樓2-13號舖<br> <br> （s）Sineauanone（27308382）<br> 尖沙嘴海港城港威商場2樓2220號舖</p></body></html>