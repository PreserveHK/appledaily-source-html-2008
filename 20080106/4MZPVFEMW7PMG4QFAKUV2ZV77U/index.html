<html><header><meta charset="utf-8"><title>周柏豪不怕Fans惡鬥</title></header><body><h1>周柏豪不怕Fans惡鬥</h1><p>一眾新人周柏豪、梁雨恩和江若琳等昨日聯同泳兒在東涌出席港台活動，大會首播由許冠傑、劉德華等人合唱的金曲主題曲《此時此歌》，又以畫鬼腳方式選出梁雨恩得新人金獎、周柏豪得銀獎、江若琳得銅獎，雖然是得啖笑，但得獎歌手們也很高興，發高燒的江若琳說：「我以平常心去參賽，見到朋友得獎，好似鍾舒漫、HotCha上台拎獎我就戥佢哋開心到喊。」</p><p>「傾偈好融洽」</p><p>另外，最近有洪卓立歌迷於周柏豪個人網頁內惡意抨擊，周柏豪說：「大家未去到約出嚟食飯嘅程度，但見面傾偈都好融洽。我知道洪卓立有教佢嘅歌迷，佢嘅歌迷都好有禮貌，我明白喺我度留言嘅歌迷只係想保護佢嘅偶像。」<br> 採訪、攝影：王連連</p></body></html>