<html><header><meta charset="utf-8"><title>SJ抵台企定任影</title></header><body><h1>SJ抵台企定任影</h1><p>繼女星尹恩惠後，韓國13人組合SuperJunior（SJ）噚日下午又旋風式訪台，出席噚晚舉行嘅「台韓友好演唱會」，跟台灣偶像羅志祥等同台演出。雖然隊友金希澈同韓庚因工作無緣訪台，但噚日依然有近400名歌迷接機，SJ亦都好識做喺大堂一字排開畀傳媒影相，fans亦好有心問候日前因演出綜藝節目整傷左腳、撐住柺杖訪台嘅崔始源。</p></body></html>