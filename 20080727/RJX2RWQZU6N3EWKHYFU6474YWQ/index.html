<html><header><meta charset="utf-8"><title>趙世曾拖新女送外賣</title></header><body><h1>趙世曾拖新女送外賣</h1><p>薛凱琪、關心妍、袁彌明、趙碩之等前晚在中環蘭桂坊出席公關派對，同場以趙碩之最受歡迎，吸引大批龍友影相。</p><p>鄉音未除</p><p>趙式芝有份合辦派對，她穿開胸恤衫，與緋聞同性密友Sean分頭入場。約10時左右，趙世曾拖女夜蒲經過，他與一名腳有紋身、穿迷你裙，手拎外賣的妙齡女郎出現，趙世曾發現記者後，即時掉低女伴，返回掛有他英文名字車牌「CECIL」的勞斯萊斯房車，而女伴就慌失失拎手袋遮面，亂行亂走，問她是否來自內地，紋身女即語帶鄉音說：「喎係香港人。」問她是否趙生新女友？她即說：「唔係，喎唔識佢！」不過，話口未完，她即拿着外賣衝上趙世曾房車，會合後離開。<br> 此外，關心妍透露周四生日，她說：「我已經收到老闆娘禮物，佢送咗個紅色Herm囗s手袋畀我，希望我越嚟越紅。」她早前承認有男友，前晚則顯得相當避忌，她說：「總之同成班朋友食飯啦、飲嘢啦。」<br> 採訪：顏英儀<br> 攝影：黃偉雄</p></body></html>