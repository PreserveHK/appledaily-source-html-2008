<html><header><meta charset="utf-8"><title>康叔急籌化療針藥費4.5萬</title></header><body><h1>康叔急籌化療針藥費4.5萬</h1><p>患有淋巴腫瘤的康叔，在醫生建議下接受自費化療療程。他傾囊支付第一針藥費後，無力支付餘下五針約8.4萬元的藥費，向本報求助。康叔於上月底接受了第一針，其癌細胞指數已明顯下降，為他帶來希望，惟蘋果日報慈善基金收到的3.9萬元善款，只夠支付兩針，現仍欠4.5萬元才足夠支付餘下三針藥費，急需善長繼續援手。</p><p>妻子兩邊走好辛苦</p><p>為免功虧一簣，56歲的康叔希望盡快籌足餘費，免除後顧之憂，「打完第一針之後，雖然有些少副作用，有嘔同埋冇胃口，但係慢慢感覺好咗，覺得啲藥有效，唔會好似之前咁周身痛，呢個療程共有六針，每隔三星期打一針，每針16,716元，我好希望有錢打埋餘下三針」。<br> 康叔的媳婦將於下月分娩，康叔一方面渴望抱孫，另一方面卻擔心自己的病情加重妻子的負擔，「遲啲佢要去細仔屋企幫手湊孫，又唔放心我自己一個喺屋企，兩邊走會好辛苦。我希望打完針，身體好番啲，可以自己照顧自己，唔使太太咁操勞」。<br> 為籌措醫藥費而困擾多時的康叔，目前只有見步行步，「我就快打第二針，醫生話最辛苦係第二同第三針，如果過到呢一關，其餘幾針都會冇事！」康叔祈望善長繼續援手，為他療程「埋尾」，讓他延續生命，看到孫兒出世及成長。<br> 「康叔」捐款編號：C2618<br> 網上捐款： http://charity.atnext.com/donate <br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>