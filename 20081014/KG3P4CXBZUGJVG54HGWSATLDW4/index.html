<html><header><meta charset="utf-8"><title>婷婷自撐發火有理</title></header><body><h1>婷婷自撐發火有理</h1><p>法國第一夫人布魯妮（CarlaBruni）御用髮型師AlexandreZouari，推出髮飾系列，昨日在中環四季酒店舉行午餐會，謝婷婷、名模AmandaStrang和姚書軼行髮飾騷。密密出騷的謝婷婷入行後曝光率增加，昨日有報道拍得她和母親狄波拉吃飯，婷婷盛怒發火，她說：「我冇睇報道，我做得好好，我又冇害人。嗰度係私人地方，好靜，佢哋唔守規矩衝入嚟，我企起身係叫佢哋同其他人道歉。」</p><p>爆男友極貪靚</p><p>婷婷謂男友都開始習慣傳媒的鏡頭，她說：「我好鍾意喺報紙睇到自己嘅相，佢都幾上鏡，佢好貪靚，落街買嘢都要gel頭、剃鬚，成日照鏡買副眼鏡揀色都諗足半年，幾cute。」AmandaStrang則透露會在萬聖節期間去日本旅行，順便扮鬼扮馬。<br> 採訪：LawWaiMan<br> 攝影：WongManWai&#13;</p></body></html>