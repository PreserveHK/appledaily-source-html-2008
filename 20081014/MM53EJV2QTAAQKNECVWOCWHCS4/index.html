<html><header><meta charset="utf-8"><title>日日習武打到周身痛<br>杏兒功夫秋香洗囧囧惡名</title></header><body><h1>日日習武打到周身痛<br>杏兒功夫秋香洗囧囧惡名</h1><p>胡杏兒在早前播映的無綫劇集《當狗愛上貓》中的演技慘受網民狂插，更因戲中喊樣被起花名「胡囧囧」，又無緣角逐台慶頒獎禮視后。昨日胡杏兒為新劇《秋香怒點唐伯虎》試造型，飾演秋香一角，雖然演技被彈，但胡杏兒信心十足，看來她想憑此劇洗脫「胡囧囧」之名博翻身。</p><p>無綫古裝新劇《秋香怒點唐伯虎》昨日在將軍澳電視廣播城試造型，扮演唐伯虎的陳豪和秋香的胡杏兒齊齊現身，同劇還有飾演公主的陳法拉及皇帝的黎諾懿等。胡杏兒指她扮演的秋香懂功夫，需要拍攝打鬥戲份，故近日正跟師傅學功夫，每次要練習3至4個鐘頭，練到周身骨痛，相當辛苦。</p><p>願接受網民意見</p><p>之前胡杏兒在劇集《當狗愛上貓》中的演技被網民狂插，更為她在劇中的喊樣起了個花名「胡囧囧」，今年又無份角逐視后，可謂跌入事業低潮，問到她會否擔心再惹網民批評？胡杏兒信心十足地說：「吓，未拍就擔心？梗係唔會。」會否叫監製減少喊戲？她說：「演員乜嘢角色都要做，我未知使唔使喊，不過網民嘅意見我會接受。」<br> 陳豪則指過去曾有不少演員如周星馳演過唐伯虎一角，故感到一定壓力。對於胡杏兒被彈演技差，陳豪說：「我好少睇網上嘢，唔清楚，唔理人講乜嘢，由零開始，好難滿足所有觀眾，最緊要做好本份。」</p><p>陳豪撐林峯勢強</p><p>此外，有傳林峯拍《溏心風暴之家好月圓》時遲到被李司棋投訴，問陳豪會否覺得因此令他爭視帝的贏面較大？他笑說：「佢個勢好，唔夠佢嚟。」陳豪又力撐林峯指未見過他打機，並指李司棋不會投訴。至於林峯有否遲到？陳豪坦言：「個個都有，我都有，不過唔係嚴重。」同樣有份拍《家》劇的陳法拉也撐林峯說：「佢做得好好，係個好演員，佢唔會拍戲打機，拍咁多個月，遲一、兩次在所難免。」<br> 採訪、攝影：王崇穎</p></body></html>