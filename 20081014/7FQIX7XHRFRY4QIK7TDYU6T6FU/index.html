<html><header><meta charset="utf-8"><title>中環在線：董建華大公子　家族生意擔大旗 - 李華華</title></header><body><h1>中環在線：董建華大公子　家族生意擔大旗 - 李華華</h1><p>前特首董建華個大公子董立均（Andy），喺家族檔東方海外（316）做企業策劃同市場推廣都有一段日子，佢即將有新任務，據東方海外公佈，明年1月1日起，董立均會擔任首席營運官（COO）。<br> 呢個位可以話係特別為佢而設，具體做啲乜，通告冇講，不過行政總裁鄒耀華特別讚佢，話對Andy好有信心。</p><p>咁董公子又的確幾猛料，飛天入海都難佢唔到。佢早喺93年至99年到家族企業學嘢，之後做過Boom.com同美國聯合航空，跟住到港龍航空做咗近5年，喺出邊打滾完，兜個圈再返家族企業幫手，唔知有冇將航空業嘅管理偷師，再應用喺航運企業度。</p></body></html>