<html><header><meta charset="utf-8"><title>轟TVB頒獎禮搞分化<br>吳鎮宇爆杏兒哭訴拍劇靠關係</title></header><body><h1>轟TVB頒獎禮搞分化<br>吳鎮宇爆杏兒哭訴拍劇靠關係</h1><p>近日在深夜播映的無綫劇《衝上雲霄》中，飾演Sam哥的吳鎮宇昨日凌晨為吳君如主持的電台節目擔任嘉賓時，批評無綫現時捧新人的方法不當，大爆當年有女演員跟他哭訴拍劇不是講演技而是講關係，據悉此人便是胡杏兒。鎮宇更坦言不喜歡無綫舉辦的台慶頒獎禮，認為無綫此舉擺明是閂埋門分化自己人。</p><p>無綫近日深夜重播吳鎮宇主演、03年首播的《衝上雲霄》，反應熱烈，創下無綫深夜高收視紀錄，平均收視7點，約44萬觀眾捧場。再次開咪的吳君如遂於昨日凌晨主持的商台節目《嘩！嘩！嘩！打到嚟！2008》，邀請在《衝》劇飾演Sam哥的鎮宇做嘉賓。二人大談當年在無綫拍劇趣事外，更狠批如今電視劇及演員水準下降。</p><p>新人缺演技訓練</p><p>君如在節目中狂踩近日徐子珊和馬國明主演的《甜言蜜語》，指一班新人演技似是業餘，鎮宇也認為無綫捧新人方向錯誤，指他們根本沒有任何演技訓練。原來當年拍《衝》劇時，鎮宇曾經訓示新人，他說：「有次我特登NG嗰個人30幾次，話畀佢聽點解唔熟讀對白入嚟，成班人特登侮辱佢。」<br> 鎮宇透露拍攝該劇期間，他曾叫一個女演員畀心機做戲，沒料到對方竟喊起來，她更揚言現在拍劇不是講演技，而是講關係。鎮宇說：「有乜理由會搞到咁？乜嘢仔仔女女啫？又搞個乜帝乜帝（視帝），一個電視台閂埋門嚟分化自己人。今屆你攞，下屆邊個，如果佢攞咗我唔攞咪大件事？我唔鍾意呢樣嘢囉。」據悉該女演員便是胡杏兒，她於04年6月接受雜誌訪問時謂雖然自小性格較為好勝不易哭，但也有例外的時候，她表示拍攝《衝》劇時曾因NG而哭，當時因為演得不好而NG了很多次，不知所措的她結果哭了出來。</p><p>斥編劇水準下降</p><p>其實當時在《衝》劇中，與鎮宇有對手戲的女演員只得葉璇、陳慧珊及胡杏兒，其中他跟葉璇的對手戲最少，而陳慧珊當時已有多年演戲經驗，與鎮宇口中的新人身份有所不同，惟獨是新人、又跟他飾演情侶的胡杏兒最脗合。昨日記者曾就鎮宇言論致電杏兒了解，但她否認是鎮宇所指的女演員，她說：「嗰個一定唔係我，拍劇點會唔係靠演技㗎！」<br> 另外，鎮宇每次回娘家拍劇，也希望改變現行電視制度，如拍《衝》劇時，他告訴助理編導說：「我話嚟唔到，你啲通告咁密。佢話唔緊要，我log你（行內術語，意指寫報告）囉！跟住我又拆門又掟垃圾桶，㷫到我吖！好在我係外人，如果我喺呢度嘅咪俾你恰？」<br> 鎮宇最不滿意是無綫經常覺得找藝人拍劇是益了對方：「我同你哋拍劇係畀面你，唔係益我promote我，佢哋成日覺得係益咗人哋，賣一次廣告幾十萬，我畀你日日出街你就賺成幾千萬，但佢哋唔諗我幫佢哋賺咗幾千萬！又唔係畀得錢多，真係好𤷪。」<br> 君如又批評電視台編劇水準下降，如袁詠儀和苗僑偉主演的《疑情別戀》對白似廣播劇，而《甜》劇前晚一場馬國明向徐子珊示愛場面，更假到離譜，她說：「𠵱家啲編劇點編㗎，做嗰個又假，場戲又假，又唔新鮮又唔浪漫！」<br> 撰文：林妃</p></body></html>