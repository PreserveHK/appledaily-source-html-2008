<html><header><meta charset="utf-8"><title>新車出閘：SuzukiAPV慳油至上</title></header><body><h1>新車出閘：SuzukiAPV慳油至上</h1><p>呢排油價日日係咁升，搞到人人見到部車超過2,000c.c.就即刻大叫咪搞，可惜市場上選擇唔多；好彩Suzuki代理日前運嚟以1.6公升引擎作主打，並以可搭載7名乘客嘅新一代的骰MPV－APV抵港，雖然佢望落的骰，但勝在可以令乘客坐得舒服，而且耗油量夠低，Fans們係時候出手啦！</p><p>中排CaptainSeat　坐得舒服</p><p>初抵港兼用作測試市場反應嘅全新SuzukiAPV，車身高達1,865mm，可以提供充足嘅頭部空間，而率先抵港嘅新車屬7座位版本，中排係備有手枕嘅CaptainSeat，另外仲有前後獨立冷氣，乘坐舒適度不遜於其他日本嘅2.0公升級MPV。<br> APV以一台1.6公升引擎作動力核心，即使馬力及扭力輸出只有一般嘅92匹同127Nm，但卻可以創出低耗油量紀錄。車身採用陣式車架而重心偏高，出入舊式室內停車場同鍾意掟吓彎嘅話，就要留意嘞！<br> <br> 記者、攝影：鄭達基</p><p>規格</p><p>引擎：1,590c.c.直4<br> 馬力：92ps/5,750rpm<br> 扭力：127Nm/4,500rpm<br> 傳動：4前速自動波，後驅<br> 尺碼：4,230×1,655×1,865mm<br> 軸距：2,625mm<br> 查詢：香島汽車（23320091）</p></body></html>