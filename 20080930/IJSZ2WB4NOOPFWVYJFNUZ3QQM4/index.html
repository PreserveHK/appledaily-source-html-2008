<html><header><meta charset="utf-8"><title>小瑪歌嗌咪：桂綸鎂、張震鬼馬調情</title></header><body><h1>小瑪歌嗌咪：桂綸鎂、張震鬼馬調情</h1><p>張震同桂綸鎂嘅新戲《停車》11月底上映，日前台灣打風，佢哋都開工影宣傳海報，見到小鎂扮可愛扭張震耳仔，張震就扮癡呆，個樣都幾搞笑，但小瑪歌覺得用佢哋鏡頭下嘅畫面比宣傳好，因為張震唔再cool，不時喺小鎂耳仔邊講笑，十足調情咁款，搞到小鎂笑完大叫：「拜託你不要再逗我了！」真係緋聞都傳得出呀。</p></body></html>