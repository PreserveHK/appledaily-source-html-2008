<html><header><meta charset="utf-8"><title>六叔亮燈賀無綫41周年<br>杏兒演技差排位大跌</title></header><body><h1>六叔亮燈賀無綫41周年<br>杏兒演技差排位大跌</h1><p>無綫為慶祝電視廣播有限公司主席六叔邵逸夫下月19日101歲壽辰，暨開台41周年的大日子，昨日全台晒冷，假將軍澳電視廣播城錄影特備節目《TVB四十一年時刻向前迎台慶》。六叔在逾80名小生花旦簇擁下主持亮燈儀式，汪明荃（阿姐）和鄭裕玲（嘟嘟）地位穩如泰山，企中間傍實六叔，但去年有份企頭排的胡杏兒不知是否因不斷被外間批評演技差，不但無緣角逐視后，今年更排位大跌，只被安排站第三排。</p><p>每年無綫亮燈儀式藝員的排位正代表其人氣及地位，但排位每年例有變動。今年企頭排中間當眼位的六位女藝員名單及位置一如往年，包括汪明荃、鄭裕玲、李司棋、關菊英、黎姿和佘詩曼，第二排企中間位的小生則為陳豪、郭晉安、林保怡、歐陽震華、鄭嘉穎和苗僑偉，被網友戲稱胡囧囧的胡杏兒，因拍劇喊出個大頭佛，由去年排頭位變成企第三排中間位，地位大幅跌墮，在她兩邊的則是楊怡、鍾嘉欣、伍詠薇、徐子珊和鄭欣宜。</p><p>杏兒坦白<br>無緣逐視后稱失望</p><p>杏兒禍不單行，她今年共有三部劇擔正女主角，本應有份角逐視后，奈何連一個提名也沒有，僅憑《野蠻奶奶大戰戈師奶》飾演周麗敏一角競逐我最喜愛的電視女角色。昨日杏兒被問及未能入圍最佳女主角時，她坦白說：「我今日先知，係有少少唔開心同失望，因為有好多對我有期望嘅人，𠵱家可能令到佢哋唔開心，不過我最喜愛的電視女角色都好難入圍㗎，或者係《當狗愛上貓》嘅角色太sad，今年冇咪下年，下年冇咪再下年，我誓要攞到視后，今年女主角只有10個提名，我咪自我安慰，可能我係第11個呢！」<br> 再問杏兒會否要求公司不要再派她演太sad的角色？她謂不可強求，但能作新嘗試較好。昨日杏兒與緋聞男友黃宗澤落落大方任影唔嬲，她經過悉打扮，一頭短髮塗上金箔，十分搞鬼。至於無綫總監（非戲劇製作）何麗全對杏兒無緣角逐視后一事說：「係睇表現，唔係多劇就有。」被問到是否因她在劇中常喊惹批評所致？何麗全說：「睇角色表現，佢都有其他提名，都係榮幸。」</p><p>失寵人口<br>高層指馬德鐘甩底</p><p>除杏兒排位大跌外，馬德鐘和馬浚偉近日分別因不小心駕駛及被前經理人入稟追討股權各惹官司，雙馬去年並排企好位，今年齊齊失蹤；蒙嘉慧和陳百祥同樣被out。無綫總經理陳志雲因在冰島拍攝特輯缺席，陳派愛將鄧健泓、崔建邦和王貽興全部消失，高層樂易玲指鄧健泓和馬浚偉需開工，林峯、郭羨妮和廖碧兒等則身在外地未能趕及回港，又指馬德鐘本答應出席但甩底。<br> 至於上位藝員方面則有苗僑偉，而08年三齣重點劇包括《家好月圓》、《畢打自己人》和《珠光寶氣》的藝員包括李司棋、李香琴、蔡少芬、黎姿、邵美琪、毛舜筠和吳君麗等均明顯有靚位企。</p><p>關係破冰<br>Kelly婚前最後一唱</p><p>昨日的節目安排了《珠》劇藝員行catwalk，還有《畢》劇藝員演趣劇，至於明天大婚的準新娘陳慧琳則擔任壓軸嘉賓，獻唱《紙醉金迷》和《大日子》。去年Kelly因《勁歌》獎項問題與無綫關係變僵，昨日她將婚前最後一次演出獻給無綫，雙方關係破冰，她卻聲稱與無綫一直關係良好，又揚言婚前心情平淡，笑言開演唱會時比結婚更緊張，其後她補充說：「係唔同嘅緊張，結婚係期待同興奮。」<br> 昨有報道對Kelly家庭大起底，指其父結交年輕女友，又謂她有個TB胞姐，Kelly說：「我睇得好淡，同其他人相比好少（負面新聞），唔算好衰啫。我覺得自己算遲，入行10幾年先俾人起底。」至於其未婚夫Alex早前被拍下煲煙相，Kelly直言介意：「佢不嬲都有食㗎啦，試過戒煙後暴肥，最近先食番。」<br> 採訪：王崇穎、何慧斯　攝影：黃偉雄、仇志德</p><p>花絮：何守信當阿姐冇到</p><p>近日回歸無綫的何守信，在台慶亮燈儀式上與舊愛汪明荃相遇，上演一幕「向左走向右走」，未有任何交流。不過何守信與毛舜筠認真大牌，一眾藝人早已上台列隊等候六叔大合照，他們卻安坐觀眾席，待六叔上台企定二人才施施然上台，而錄影大合唱時一把年紀的何守信跟不上節拍，要勞煩身旁的吳卓羲和謝天華提醒。</p><p>鄭欣宜飲奶表忠誠</p><p>新處境劇《畢打自己人》的藝員昨日在亮燈儀式上打頭陣，表演擦鞋趣劇，幾位前輩如何守信、毛舜筠和吳君麗等均稱飲TVB奶大，作為後輩的欣宜也自言是飲TVB奶大，結果她無懼三聚氰胺，當眾表演飲奶，其後又獻唱該劇主題曲，但有少許甩嘴，事後欣宜說：「我對演出唔滿意，準備時間唔夠，好核突。」</p><p>邵美琪晒胸領風騷</p><p>一眾花旦昨日爭妍鬥麗，當中以酥胸半露的邵美琪最性感，全場均被其低胸打扮嚇到嘩嘩聲，原來她與林保怡、鍾嘉欣、黎姿及蔡少芬等代表《珠光寶氣》行catwalk，事後邵美琪就被指搶盡風頭一事笑說：「唔好意思呀，我都唔想，好少嘢啫，下次唔會，今日係公司安排服裝，下次會輪番佢哋。」</p><p>徐子珊孤獨精現形</p><p>一向是非多多的徐子珊，昨日在眾藝員中變成孤獨精，因為排位時藝員各自埋堆，其中有佘詩曼拍住商天娥，郭晉安與鄭嘉穎一副老友樣，而伍詠薇、陳敏之和姚嘉妮有講有笑，琴姐、關菊英和米雪則結伴走過去與方逸華握手，惟獨徐子珊獨站一旁無人理。</p><p>楊思琦娘爆露褲邊</p><p>昨日一眾花旦悉心打扮出席亮燈儀式，爭艷鬥麗，不過楊思琦卻以一身騎呢打扮搶鏡，她身穿粉紅色背心和黑色短裙，再加上一個Bob頭假髮，娘味十足。楊思琦和鍾嘉欣坐在觀眾席合照時，更不慎露出疑是白色打底褲邊。</p><p>林保怡戴黑超搶鏡</p><p>林保怡也有份出席亮燈儀式，還與一眾重頭劇《珠光寶氣》的演員如黎姿及邵美琪等，即場在台上行catwalk，不過林保怡昨日全程架上黑超，由始至終都沒有把黑超除下，拍攝全台大合照時，驟眼望上去他果然寧舍突出，在小生群中成功搶去不少風頭。</p></body></html>