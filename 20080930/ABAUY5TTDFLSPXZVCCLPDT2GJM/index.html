<html><header><meta charset="utf-8"><title>超儀自細收瑰寶</title></header><body><h1>超儀自細收瑰寶</h1><p>何超儀（Josie）昨日成為景福珠寶形象大使，昨日她在尖沙嘴戴着過百萬元鑽飾亮相，舉止動作都變得斯文。Josie透露對酬勞好滿意，但不肯透露多少。<br> 貴為賭王千金，何超儀直言自小已有儲珠寶習慣，她說：「父母家人都有送畀我，我平時戴首飾好孤寒，每次只會戴一件，好危險，唔見點算！今日戴咁多，好似好多人昅住我。」</p><p>曾失十萬手錶</p><p>Josie又謂不知家中珠寶多少，但最貴是賭王父親送的結婚頸飾，她說：「我試過有次搬屋，唔見咗一隻手錶，成十幾萬，可能搬嘢時候留低咗，之後俾人拎咗，不過都冇報警。」談到早前舉家和特首夫婦在禮賓府食飯，Josie說：「普通家常便飯啫，我哋同特首一家都識咗好耐，特首夫人仲送咗禮賓府冊子畀我。」<br> 採訪：RachelWong<br> 攝影：ChanShunChing</p></body></html>