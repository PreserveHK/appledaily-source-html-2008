<html><header><meta charset="utf-8"><title>馮仁昭四圍超：霆鋒買樓重視保安 - 馮仁昭</title></header><body><h1>馮仁昭四圍超：霆鋒買樓重視保安 - 馮仁昭</h1><p>謝霆鋒（圖）、蔡卓妍（阿Sa）、范冰冰同林熙蕾日前返內地幫樓盤剪綵，現場情況混亂。問霆鋒對居住環境有乜要求？佢話：「最重要保安同設施，想有舒適環境畀小朋友成長。」阿Sa被問係咪小富婆時話：「未到我，在場咁多領導，我算乜富婆。」問眾星有冇買樓優惠，發展商就叫佢哋隨便揀，幾多錢出聲，但佢哋唔好意思開口。</p></body></html>