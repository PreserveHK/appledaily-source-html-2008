<html><header><meta charset="utf-8"><title>吃羊壯陽</title></header><body><h1>吃羊壯陽</h1><p>說到「男人最痛」，一定是陽痿。說到壯腰補腎壯陽，男士們都耍手擰頭，對！誰願承認自己「唔得」呢？但Angel卻唱反調，就算得都要補，正如「女人唔補好易老、男人唔補好易冇」，各位男士，明解唔明解？<br><br>記者：黃潔蓮<br>攝影：楊錦文</p><p>今日煮腦　12:30pm</p><p>唐安麒Angel（健康食療專家）<br>為唐安麒國際集團總裁，修讀香港大學中藥營養學、藥膳烹調師及理工學院體重控制學，以健康食療專家形象示人。<br><br>菜式：<br>強勁羊扒<br>勁爆大蝦<br>惹味海鮮咖喱<br>龍馬瘦肉湯</p><p>強勁羊扒</p><p>製作難度：★★☆☆☆<br> 時間：2小時35分鐘<br> <br> 從中醫角度，羊肉屬熱性，有助血液循環、補血益腎；從西方醫學也認為羊肉有多種微量性激素，有壯陽之效。</p><p>材料</p><p>冰鮮羊扒6塊、洋葱1/2個（切粒）、蒜頭3粒（切粒）、番茄2個（切粒）、紅蘿蔔1條（切粒）、薯仔1個（切粒）、月桂葉3塊、清雞湯1/2碗、米酒2湯匙、冰糖1小粒、鹽1/2茶匙、葡萄籽油3湯匙、橄欖油/有機黑豆豉油各2湯匙、迷迭香適量、檸檬黑椒粉1/2湯匙、水1碗</p><p>做法</p><p>1.先淋半份有機黑豆豉油在羊扒上面，反轉再淋另外半份，撒上少許迷迭香，醃30分鐘。<br> <br> 2.大火燒熱鑊，加葡萄籽油，放入羊扒用大火煎到兩邊金黃，大約20秒，鎖住肉汁。<br> <br> 3.另外準備一個煲加橄欖油，用中小火將蒜粒、少許迷迭香及洋葱炒香。<br> <br> 4.然後加番茄、紅蘿蔔、薯仔、清雞湯、水、月桂葉、冰糖、米酒、鹽及檸檬黑椒粉攪勻，放入羊扒之後轉細火燉兩小時即成。</p><p>貼士</p><p>羊扒煎封表面，鎖住肉汁，燜起來不會亁如柴。</p><p>勁爆大蝦</p><p>製作難度：★★☆☆☆<br> 時間：20分鐘<br> <br> 蝦有壯陽作用，何況今次Angel落重本，用8吋長的印度虎蝦作材料，壯陽指數即時飆升。</p><p>材料</p><p>印度虎蝦2隻、洋葱1/2個（切粒）、蒜頭3粒（切粒）、番茄2個（切粒）、西芹1大條（切粒）、清雞湯1碗、特級初榨橄欖油2湯匙<br> <br> 汁料：月桂葉3塊、有機番茄汁1碗、香茅粉1/2湯匙、檸檬黑椒粉/鹽各適量、有機惹味粉1/2湯匙、冲繩黑糖1/2粒</p><p>做法</p><p>1.中細火燒熱鑊，加入特級初榨橄欖油，爆香蒜粒至微黃，大約1分鐘，然後放洋葱粒、西芹粒及少許雞湯，煮到洋葱軟身。<br> <br> 2.加番茄粒及剩餘的清雞湯炒勻，之後加香茅粉、檸檬黑椒粉、冲繩黑糖、鹽、有機惹味粉、月桂葉及有機番茄汁，煮滾之後冚蓋轉中火煮10分鐘。<br> <br> 3.大蝦放入醬汁裏面燜煮5分鐘，見蝦彎身熟透即成。</p><p>貼士</p><p>香茅粉可用一支新鮮的香茅代替，味道會更清香。</p><p>龍馬瘦肉湯</p><p>製作難度：★☆☆☆☆<br> 時間：3小時15分鐘<br> <br> 海馬自古是皇帝治陽痿的藥引，相傳明朝嘉靖皇帝年屆五十也沒有子女，他便下令群臣尋找壯陽藥方，於是獻上以海馬、人參等為主的藥方，治好皇帝的陽痿和不孕。</p><p>材料</p><p>海龍/海馬各3錢、蓮子1両、瘦肉12両、陳皮1小片、薑1片、蜜棗2粒、鹽適量</p><p>做法</p><p>1.海龍及海馬浸水；蓮子洗淨浸水備用。陳皮浸軟後刮瓤備用。<br> <br> 2.煮滾一煲水加片薑，然後放瘦肉汆淨血水備用。<br> <br> 3.另外煲滾10至12碗水，將材料放入去，先用大火煲10分鐘，然後轉細火煲3小時，最後加鹽調味即成。</p><p>貼士</p><p>海龍與海馬要揀色澤帶灰的，太過白的，可能是經過漂染。</p><p>惹味海鮮咖喱</p><p>製作難度：★★☆☆☆<br> 時間：20分鐘<br> <br> 蠔一向被視為壯陽聖品，原來咖喱都有此功效，因咖喱其中一種材料肉蓯蓉被稱為「沙漠人參」，是補腎壯陽藥材之一。而印度Aligarh大學的研究指出，黃色咖喱對增強男性性慾最有幫助，主要原因是它含有這成份。</p><p>材料</p><p>生蠔10隻、北海道帶子6粒、薑5片（切絲）、葱1棵（切段）、黑椒碎適量、米酒1/2樽、葡萄籽油1湯匙<br> <br> 調味料：黃薑粉/香茅粉/咖喱粉/鹽各適量、有機惹味粉1/2茶匙、清雞湯1/2碗</p><p>做法</p><p>1.生蠔用水冲洗亁淨，隔亁水備用。帶子洗淨後𠝹十字。<br> <br> 2.燒熱砂鍋加葡萄籽油將薑絲及葱段爆香，加入清雞湯煮5分鐘。<br> <br> 3.煮滾後加黃薑粉、咖喱粉、香茅粉、黑椒碎、有機惹味粉及鹽攪勻。<br> <br> 3.最後加生蠔、帶子及米酒，輕輕搖一搖，然後冚蓋轉中大火煮5分鐘即成！</p><p>貼士</p><p>帶子表面𠝹十字，可以快些熟而不會煮太耐而變韌。</p><p>網上重溫</p><p> http://cooking.appledaily.com </p></body></html>