<html><header><meta charset="utf-8"><title>玉珠鉉遭入稟追數</title></header><body><h1>玉珠鉉遭入稟追數</h1><p>韓國女歌手玉珠鉉近年積極發展瑜伽事業，又出DVD又開學校。不過，由佢經營位於首爾狎鷗亭嘅瑜伽學校StudioEver，最近因為拖欠超過3個月、約47,000港幣嘅燃料費而俾人告上法庭。就呢件事玉珠鉉所屬嘅經理人公司話瑜伽學校係由玉珠鉉獨立經營，所以對俾人追數嘅事唔多清楚。</p></body></html>