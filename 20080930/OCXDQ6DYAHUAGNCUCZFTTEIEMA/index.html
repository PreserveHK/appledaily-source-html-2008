<html><header><meta charset="utf-8"><title>冰河時期　滅絕地產經紀<br>施永青：我啲手足仲未知死</title></header><body><h1>冰河時期　滅絕地產經紀<br>施永青：我啲手足仲未知死</h1><p>【本報訊】金融海嘯再逢銀行加息，首當其衝的並非樓盤買家，而是靠樓盤成交食糊的地產經紀。繼美聯物業近日預警千計從業員將會遭受淘汰之後，中原地產及利嘉閣也表明會「流失」經紀逾千人。業界人士形容，香港隨時陷入冰河時期，不知何時方能止血。　記者：蔡元貴、馮永堅</p><p>美國次按風暴觸發信貸危機，加上上月爆發的金融海嘯，導致多間銀行調高新造按揭息率，加重買樓供款負擔。利嘉閣董事總經理廖偉強說，9月份樓盤成交量二手約4,000宗，一手約200宗，是今年以來新低。樓價方面，自去年同期的高峯期回落至今，平均已下跌了一成，其中個別豪宅樓盤如貝沙灣及凱旋門等，平均降價逾一成。</p><p>「以後冇咁多肉食㗎喇」</p><p>「我哋捱過幾個寒冬，97年、03年，但係呢次可能唔止寒冬咁簡單，而係冰河時期，會成個族群滅絕。」中原集團主席施永青說，現在的環境是，有錢人損失了一筆錢，冇錢的人則即將失去安穩生活：「以後冇咁多魚、冇咁多肉食㗎喇！」他說，中原今年9月生意額僅得7,000萬元，比去年9月的二億多元暴跌三分二。<br> 擁有約3,500名經紀的中原，將會削減數百人。該公司今年7月已向600名營業員及區域經理發出警告信，未能達標者「冇得留低」。施永青昨日無奈表示「弄假成真」，他說暫未決定淘汰多少經紀，只希望「唔使cut成千人啩！」未知前線人員是否感受到裁員風暴的來臨，施永青說：「我啲手足仲未知死，因為佢哋家陣出糧仲出緊之前嘅佣，未覺危險，有啲去咗旅行，有啲裝修間屋。」<br> 另一間龍頭地產代理行美聯物業，董事總經理（企業事務）葉潔儀近日已發出預警，表示年底前業內會有數以千計從業員流失，該集團亦有必要控制成本開支，更不排除重整分行網絡以控制資源。<br> 擁110間分行、900經紀的利嘉閣，也計劃透過刪減分行數目，精簡人手。該行董事總經理廖偉強說：「我哋唔使裁員，cut啲分行，人就會流失；部份區域一條街有成三、四間分行，cut一、兩間就得。」</p><p>紛紛精簡人手減分行</p><p>利嘉閣將會削減約一成分行，估計人手流失一成半。廖偉強說，站在地產經紀立場，寧願看見樓市遭受進一步衝擊，讓業主醒覺樓價下挫的現實，否則賣家企硬，買家又無力支付，僵局之下，吃苦的是中介人。</p><p>你想知　想講　想問？</p><p>你對金融海嘯激起的裁員潮有何看法？<br> <br> 請即上《蘋果》網頁 http://appledaily.atnext.com留言喇！ <br> 或電郵至：mailto:focusgroup@appledaily.com<br> 傳真：37112411　手機短訊：63836568</p></body></html>