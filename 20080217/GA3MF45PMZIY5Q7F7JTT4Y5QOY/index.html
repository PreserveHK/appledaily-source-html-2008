<html><header><meta charset="utf-8"><title>上野嘲男拍檔走樣</title></header><body><h1>上野嘲男拍檔走樣</h1><p>「野田妹」上野樹里主演嘅新片《奈緒子》噚日喺日本開畫。身為女主角嘅上野樹里，聯同男拍檔三浦春馬等現身東京池袋一間戲院造勢。上野今次喺片中一改形象，扮演性格沉鬱嘅馬拉松選手，不過佢喺台上不忘搞氣氛，嘲笑扮演跑手嘅三浦拍攝時練得一身結實肌肉，但噚日再見面身材已經走晒樣。</p></body></html>