<html><header><meta charset="utf-8"><title>楊秀惠犯太歲仆樓梯</title></header><body><h1>楊秀惠犯太歲仆樓梯</h1><p>楊秀惠昨日與Rosemary到灣仔行婚紗騷，近期頭頭碰着黑的楊秀惠不慎踩到裙裾，結果在台邊的樓梯跌下來，她即尷尬走入後台。事後楊秀惠說：「唔知有冇扭親，等陣睇跌打，噚日着呢條裙已經斷鞋踭，以為返到屋企就冇事，點知返去睇個blog，見到有個無聊留言，話希望我越來越醜，又有朋友話我個髮型核突，好唔開心，喊咗成晚。」</p><p>央母親代拜太歲</p><p>楊秀惠自言今年犯太歲，相士也指她是非多，但工作發展不俗。楊秀惠表示很擔心整個鼠年也與霉運結緣，而楊媽媽之前也特別給她買了一個金雞吊墜化太歲，沒想到昨日仍發生「仆樓梯」事件。楊秀惠說：「我會打畀媽咪，叫佢幫我拜太歲，好彩套劇啱啱拍完，之後嘅job都唔使跳舞咋！」<br> 採訪、攝影：羅慧敏</p></body></html>