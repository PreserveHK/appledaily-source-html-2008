<html><header><meta charset="utf-8"><title>阿倫期待父親節驚喜</title></header><body><h1>阿倫期待父親節驚喜</h1><p>「第20屆CASH流行曲創作大賽」昨日假尖沙嘴日航酒店舉行記者會，CASH音樂大使譚詠麟為20周年作了一首歌，歡迎各界人士參與大會加設的「歌詞創作大賽」，每位參加者需繳付50元報名費，全數撥捐四川賑災。</p><p>20分鐘作賀曲</p><p>譚校長表示用了20分鐘作這首曲，他說：「今次唔係喺廁所作，喺studio入面作，到時會唔會唱番都未知，要尊重版權，可能人哋話唔啱我唱呢！」星期日是父親節，問到校長會怎樣跟仔仔慶祝，他笑說：「大節嚟喎！我喺香港，唔知佢安排啲乜嘢畀我，都冇乜嘢想要。」<br> 此外，關心妍首次個人演唱會在紅館舉行，而她稍後會在九龍灣StarHall再次舉行個唱，她說：「我都要接受現實，冇咁多人聽你唱，都唔可勉強。」至於江希文近年轉攻內地，成績理想，多年前自資出碟蝕到入肉的她說：「到𠵱家都未回本，係上半生積蓄，所以我真係好鍾意音樂。」<br> 採訪：楊潔雯<br> 攝影：陳順禎</p></body></html>