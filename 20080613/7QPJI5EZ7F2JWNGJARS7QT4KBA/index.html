<html><header><meta charset="utf-8"><title>4　Yourreference：<br>貝晶歡迎妮　正貨福娃</title></header><body><h1>4　Yourreference：<br>貝晶歡迎妮　正貨福娃</h1><p>離北京奧運不足兩個月，吉祥物福娃亦早已滲透香港每個角落，呢5隻「貝晶歡迎妮」，初看似Keroro，但越睇越可愛！越近奧運，佢哋人氣將會飆至高峯！但人怕出名豬怕肥，往女人街走轉，發覺老「翻」巨猾商人推出一系列創意福娃A貨！唔想儍更更入咗假貨，跟住A貨祖兒，嚴選八大正牌福娃精品，等大家都可買正貨福娃，光明正大迎接08奧運！<br><br>記者：馮冠芝<br>攝影：周旭文、楊錦文<br>Model：Julie@TheGroup<br>Makeup：Angel</p><p>八大福娃之最</p><p>印象中，歷屆奧運吉祥物紀念品，離不開Tee、帽、杯等悶局，但今屆奧運，福娃精品咩款都有，真係估你唔到，索性精選八款最乜乜福娃，包你見到都O嘴！</p><p>No.1　最考智力！</p><p>相傳集齊7顆龍珠，神龍就會為你實現一個願望。咁如果集齊五款百日奧運倒數紀念球，又會發生咩事呢？答案係砌圖砌到頭都爆！由印有福娃、奧運等圖案拼成的奧運球是紀念奧運倒數推出的紀念品，全球限量2008套。圓球上的拼塊拆出來即成徽章，想將其還原成紀念球，就認真考IQ！</p><p>No.2　最富中國色彩</p><p>以福娃造型推出的首飾實不少，但我還是鍾情這款近似古代平安鎖的福娃吊墜，望真啲又似古時女人出嫁時頸子掛着的金豬微型版，夠晒傳統！</p><p>No.3　最多用途</p><p>一支福娃筆，頭上有印仔、中間拆出嚟可吹泡泡、更附送一本福娃簿，一次過滿足晒4個願望，仲勁過出奇蛋！</p><p>No.4　最Cutie</p><p>想奮身支持中國奧運，不如化身福娃！唔係講笑，有了這個福娃頭箍，戴上立刻變身福娃！A貨祖兒戴上晶晶頭箍，一對熊貓耳在頭上，Cute到暈。</p><p>No.5　最有氣「薰」</p><p>店員表示福娃公仔深受客人歡迎，加上這款公仔附有淡淡薰衣草清香，攬住瞓特別甜。</p><p>No.6　最In
</p><p>呢副福娃太陽眼鏡，無框無柄，卻能緊貼面部防UV，戴出街夠晒潮！</p><p>No.7　最盞鬼</p><p>福娃紋身貼紙，印上皮膚只需5秒，用膠紙一黏就甩，方便之極！</p><p>No.8　最精緻</p><p>旅客意見：</p><p>LorenaLopez（來自墨西哥）：我喜歡綠色，所以覺得妮妮最可愛！我買了福娃NoteBook、公仔作手信。</p><p>本地薑福娃Fans：</p><p>黃先生（中七）：我之前已來過奧運專門店買福娃精品，離奧運越近，我會買更多！今次買了扣針，最喜歡歡歡，因為本身愛紅色。</p><p>福娃係乜東東？</p><p>好多人都知福娃的名字「貝晶歡迎妮」取自「北京歡迎你」的諧音，但5隻福娃的設計靈感、象徵意義就未必個個知，掃福娃貨前，先上個認識福娃速成班吧！</p><p>正牌奧運專門店：</p><p>（a）北京2008年奧運會特許商品旗艦店（香港）（25309733）<br> 香港花園道一號中銀大廈地下<br> 營業時間：11:00a.m-8:00p.m<br> <br> （b）中銀旅遊美美店（25413373）<br> 香港九龍旺角彌敦道683-685號美美大廈7字樓<br> 營業時間：星期一至五（9:00a.m-7:00p.m）、星期六（9:00a.m-4:00p.m）、星期日及公眾假期休息<br> <br> （c）奧運店尖沙嘴金馬倫道34-36號地舖（23667125）<br> 營業時間：星期一至日11:00a.m-10:00p.m<br> 由16/6-22/6，凡於此店購滿$300，即可與傳遞聖火之火炬合照！</p></body></html>