<html><header><meta charset="utf-8"><title>房祖名手機不設防</title></header><body><h1>房祖名手機不設防</h1><p>房祖名前晚也有出席Samsung新手機活動，自言愛新科技的他喜歡以手機收發SMS短訊，問他會否以SMS傳情，他說：「平時都會打好多SMS，不過都係同朋友傾吓偈。」記者笑他會否常與薛凱琪SMS，他笑說：「少同女性SMS，就算係，都係交流做嘢啲細節。」對於如何保護電話資料私隱，他說：「其實我部電話入面全部都係用真名，不過遲啲好似有遙控洗電話資料嘅功能，如果我一唔見電話，即刻會洗晒啲資料。」</p><p>「媽咪唔識睇」</p><p>此外，祖名笑言母親林鳳嬌不懂用電話，他說：「我媽咪部電話試過有成200幾個SMS，都係啲天氣訊息之類，佢又唔識睇，又唔識刪除，我要幫佢搞。至於爸爸，佢係唔用電話，佢係免提聲控，每次都係打畀佢身邊啲工作人員搵佢。」</p></body></html>