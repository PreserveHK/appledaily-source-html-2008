<html><header><meta charset="utf-8"><title>走避舊愛孫耀威<br>應采兒儲滿小春SMS情話</title></header><body><h1>走避舊愛孫耀威<br>應采兒儲滿小春SMS情話</h1><p>應采兒與孫耀威這對前度情侶，前晚前後腳現身手機活動。「有春萬事足」的應采兒，透露擁有數部手機，每部都儲滿了男友的溫馨SMS。其後她趁孫耀威接受訪問時，與好友樂基兒快閃，避免同場，孫耀威則被發現未扣齊褲鈕，一臉尷尬。</p><p>韓國手機品牌Samsung前晚在中環七號碼頭Watermark舉行新手機活動，應采兒與好友樂基兒結伴出席，她的舊愛孫耀威也同場。問應采兒會否將新手機送給現任男友陳小春，她說：「唔會，會送畀父親做父親節禮物，其實台灣嘅父親節係8月8日，不過嗰時我要返內地拍劇，所以呢個禮拜返台灣同佢預祝父親節。」問會否帶小春見家長，她說：「唔會，佢喺橫店拍緊劇。」
</p><p>　</p><p>「ex嗰啲刪晒」</p><p>應采兒透露愛換手機，她說：「以前成日換電話，呢一年比較少，因為已經儲咗好多嘢，以前窮嗰時都會trade電話，𠵱家就唔會，所以都有三、四部電話喺屋企，每部手機都儲滿晒SMS。」問是否儲滿了小春甜蜜的SMS，她即甜笑說：「呢啲記憶要留住。」問她會否害怕給人看到，她說：「唔會，我哋都公開咗，ex嗰啲已經刪晒，剩番小春嗰啲。」
</p><p>未扣好褲鈕</p><p>其後應采兒趁姍姍來遲的孫耀威接受傳媒訪問時，與好友樂基兒快速離開，避免跟孫耀威相遇。孫耀威抵達派對場地，被記者發現他未扣好褲鈕，他即尷尬轉身並笑說：「成日都係咁，5粒唔扣3粒，因為自己大，其實係肥咗，patpat大，因為呢排拍緊劇，增磅不少，以前係130磅，𠵱家肥到150磅。」<br> 問到與前度女友應采兒同場時，孫耀威說：「唔會尷尬，大家都係朋友。」<br> 採訪：LawWaiMan<br> 攝影：ChenWaiOn</p></body></html>