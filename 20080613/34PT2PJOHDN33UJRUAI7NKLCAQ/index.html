<html><header><meta charset="utf-8"><title>CommunicAsia前哨戰：諾記行孖咇</title></header><body><h1>CommunicAsia前哨戰：諾記行孖咇</h1><p>今年6月特別精采！Mac友再等多一個月，即可入番部平霸iPhone，以低廉價錢滿足虛榮感！再唔係，仲可以留意6月中嘅亞洲電訊展（CommunicAsia2008），睇吓各大手機商有乜新搞作。不過，Nokia早着先機，亮相兩款中檔及高檔嘅手機，一款專攻影相，一款玩全能，問你點揀？<br><br>記者、攝影：陳國輝</p><p>6220罕見紫色相機
</p><p>咪以為上半年Nokia新機唔多，冇乜噱頭，如果有行街留意開，你應該會發現好多Nokia「插旗」廣告，呢啲咪就係NokiaMap囉！新作6220亦以地圖分唇為主，佢內置2.0版本，增加咗快速搜尋介面以及衞星照片地圖，簡單講就係用起嚟比之前爽手；再者，6220還襯上罕見銀紫色機身，搭埋500萬像素相機，一句講晒：又係潮女Snapshot必備！</p><p>N78推出港版介面
</p><p>講完啱潮人用嘅6220，N系亦唔執輸，雖然話呢部水貨N78比行貨早一個月已經賣街，但勝在行貨夠醒目！主畫面唔同以前，今次改用垂直一格格嘅Icon方式顯示，只要你再㩒確定鍵一次，側邊就會Show埋一個副功能選單，唔使走入功能表內慢慢搵，即係又方便咗！顏色都幾搶，機背有白色同藍色選擇，至於整體功能可視為N73嘅升級版。<br> 查詢：Nokia（21366338）&#13;</p></body></html>