<html><header><meta charset="utf-8"><title>TakeABreak：<br>盛夏騷潮</title></header><body><h1>TakeABreak：<br>盛夏騷潮</h1><p>大嶼山的亞洲國際博覽館，實在叫我又愛又恨，恨的當然是其位置「山旮旯」，每次放工睇show，都要趕頭趕命，轉幾程車才抵達現場，愛者就是自其開幕以來，外國勁旅紛紛排隊來開Show，繼有Oasis、Coldplay、BlackEyedPeas後，7月會有首度來港的Travis及三度來港演出的AliciaKeys，接連還有Stereophonics、PanicAtTheDisco排住隊來，今個夏天實在好忙！<br><br>記者︰黃家欣</p><p>每8個家庭就有一張《TheManWho》</p><p>聽Brit-pop的人對Travis不會陌生，這隊來自蘇格蘭的勁旅於Brit-pop後期開創一派樸實、細膩，帶點憂鬱的曲風，甫出道就得Oasis點名大讚，更邀他們做演唱會的supportingact，而連Coldplay的ChrisMartin亦曾說︰「無Travis就無Coldplay！」他們十年前首張大碟《GoodFeeling》一出即打入銷量榜十大位置，其後曾兩奪BritAwards的「最佳英國組合」大獎，唱片累積過百萬銷量，每八個英國家庭，就有一個擁有一張《TheManWho》大碟。樂評人馮禮慈說︰「我會去睇Travis，他們的音樂好感性、幼細，雖然我唔係BigFans，但都想去睇吓樂隊的現場演繹，不過Travis係比較靜態，唔會期望有太多嘢睇，不過都值得一看！」能夠現場聽聽Fran幽幽的唱腔，就夠興奮！</p><p>大玩未出碟新曲</p><p>Travis首次來港即掀起一陣搶飛熱，開賣前朋友間已流傳撲飛訊息，截至今日$480門票已被掃光，只餘少量$780企位。主音Fran則透露除舊歌外，今次還會率先帶來幾首來自9月才發表的新大碟《OdetoJ.Smith》新歌，而且風格會由以往溫柔婉順，變得更Rock、更重型！Fran說今次的歌曲由Bass、鼓到結他都重手了，就連佢自己把聲都刻意壓得低沉。袁智聰︰「我個人比較喜歡頭三隻大碟的歌，希望佢哋玩多啲，新碟會玩重型，相信會係類似Oasis那一種，都會畀到新鮮感樂迷，相信都會幾有趣。」</p><p>天后AliciaKeys三度來港</p><p>同月還有美國R&amp;B天后打頭陣。AliciaKeys在紐約哈林區長大，傳承來自父親的黑人基因，歌聲極為Powerful，Alicia不但能唱能彈，在R&amp;B歌曲中更滲入Soul、Jazz、HipHop及古典鋼琴等多種元素，曾奪11項格林美大獎，全球唱片總銷量高達2千萬張。Alicia每愛自彈自唱自己一手包辦曲、詞、編的作品，Alicia才氣橫溢更彈得一手流麗的鋼琴，印象最為深刻有2001於MTVAward以古典樂章貝多芬的《FurElise》結合其歌曲《Fallin'》一同演奏，技驚四座。雖然Alicia曾於04及去年兩度來港演出，不過今次則是首次在AsiaExpo開騷，座位多幾倍，場面一定更為墟冚。</p><p>其餘來港英美樂勢力</p><p>今個夏天還有兩場大騷，包括英國Stereophonics及美國PanicAtTheDisco。馮禮慈表示一定捧Stereophonics場，而袁智聰則有興趣睇Panic︰「因為樂隊出過兩隻大碟風格都好唔同，第一隻就玩跳舞Groove、IndieDisco，而第二隻碟則有點尋根，好想睇佢點張兩隻碟玩埋一齊。」</p><p>Annie︰留意Travis有十年終於有機會睇live！想聽佢哋玩首張大碟！</p><p>Carmen︰Travis令我諗起讀大學的日子，之後唔知會唔會再來！</p><p>TravisLiveInHongKong2008</p><p>日期：7月31日<br> 地點：亞洲國際博覽館Arena<br> 門票：$780、$480<br> 購票熱線：31288288（快達票）<br> <br> AliciaKeysAsIAmHongKong2008<br> 日期：7月29日<br> 地點：亞洲國際博覽館Arena<br> 門票：$980、$680、$380<br> 購票熱線：31288288（快達票）</p><p>PanicAtTheDisco–LiveInHongKong!</p><p>日期︰8月12日<br> 地點：亞洲國際博覽館Hall6<br> 門票︰$650<br> 購票熱線：31288288（快達票）<br> <br> Stereophonics<br> 日期︰7月24日<br> 地點︰國際展貿中心匯星<br> 門票︰$580、$380<br> 購票熱線：31288288（快達票）</p></body></html>