<html><header><meta charset="utf-8"><title>陳少霞拋胸鼓舞龍舟健兒</title></header><body><h1>陳少霞拋胸鼓舞龍舟健兒</h1><p>亞洲電視一班藝員昨日到沙田練習龍舟，為周日舉行的「香港國際龍舟邀請賽」作準備。身為隊長的陳啓泰明言今年希望會有更好成績，他說：「舊年我哋輸個鼻，今年有咁多後生仔女，實力OK。其實舊年見到其他隊伍有好多幕後參加，但係我覺得全幕前就有誠意啲囉」。</p><p>「盡女演員職責」</p><p>而負責做鼓手的陳少霞，昨日性感上陣，身穿低胸背心到場，她說：「性感我冇所謂喎，我都係盡番女演員職責之嘛，我唔介意女士Sexy喎，我都鍾意睇㗎，因為我哋有上進心去keep吖嘛。」她又提到早已經希望能參與扒龍舟比賽，她說：「我好耐之前喺大澳拍嘢已經見過有人玩，扒龍舟賽主持我又做過，不過最終都係到今年先可以實現。」<br> 採訪、攝影：藍文浩</p></body></html>