<html><header><meta charset="utf-8"><title>求驗客手記：麥卡倫講波收投訴慘情 - 求驗客</title></header><body><h1>求驗客手記：麥卡倫講波收投訴慘情 - 求驗客</h1><p>前英格蘭領隊麥卡倫帶唔到英軍入今屆歐國盃，轉為幫BBC講波。呢位仁兄係英軍球迷公敵係人都知，當佢講完克羅地亞贏奧地利場波，就有廿個球迷向BBC投訴，有人話因佢講波勾起英軍輸波嘅傷心事，即傷口上撒鹽喎。睇嚟麥卡倫呢5,000鎊講波酬金認真唔易賺。好彩，麥卡倫點差，都唔及我哋本地評述員口快快講粗口……。</p></body></html>