<html><header><meta charset="utf-8"><title>星級化妝師Zing<br>巧穿Chanel女服美麗尋根</title></header><body><h1>星級化妝師Zing<br>巧穿Chanel女服美麗尋根</h1><p>「星級化妝師」Zing筆下無數激妝靚妝都刺激過大家的視覺神經，原來他的私家「裝」，也別有一番個人色彩和看法。近年愛上買/儲/穿Chanel的他，堅決不認同男穿女裝是忸怩怪相，反而隨心或刻意地借一件件Chaneljacket打造和refined成punk或smart的形象，對他來說唯一底線是：「一定唔可以着得我好『女』！」　撰文：MichelleLeung</p><p>有「星級化妝師」美譽的Zing化過無數激妝，對於美麗，他創造過也曾破壞過，從中得到無限的工作樂趣和滿足感。回到自己的「裝」，他也別有一番執迷專注，從巴黎和東京等地尋寶摷Chanel衣衫，成為他近年一大生活樂趣，不理閒人說他男穿女裝，其實他每買每穿一件Chaneljacket，都必須通過自己的關口底線：「千祈唔可以『女』。」</p><p>情迷優雅Ines</p><p>Zing從甚麼時候開始迷上Chanel？他早前接受專訪時說：「十幾歲時喺新加坡，嗰時邊識乜嘢fashion，我嘅所謂時裝養份就係睇FashionTV、睇電視廣告，睇女！嗰個年代播嘅Chanel香水廣告，女主角係InesdelaFressange、CaroleBouquet，我直情睇到癲咗！點解呢個女人（Ines）靚成咁？又癲成咁？有貴族血統嘅Ines，加埋refinedelegance氣質，令Chanel更加有blueblood味道。」<br> 為何會對購買和穿Chanel產生興趣？Zing說：「最初點會諗，更加冇興趣買Chanel，因為係女裝，又貴，直至我慢慢睇番關於Chanel歷史嘅書同CocoChanel嘅生平故事，佢設計嘅tweedjacket靈感根本來自男人，就係佢生命中好重要嘅係兩個男人BoyCapel同DukeofWestminster，tweedjacket源頭係男人出海、狩獵同騎馬嘅裝束。」</p><p>穿出多元風格</p><p>Zing續說：「點解真係落手買同着上身，就大約喺我28歲左右，準備踏入30歲，我覺得呢個moment好正，或者係需要一啲轉變，突然好想做或擁有一啲refined精緻嘅嘢，好似我20幾歲着衫鍾意好casual好raw，化妝都係，夾硬要將好工整嘅靚妝變到好爛。到30歲就想自己化嘅妝唔要再蓉蓉爛爛，要好靚嘅，嗰段時間開始買Chanel，正如我鍾意同迷Chanel係因為佢嘅源頭來自男裝，我唔會覺得男人着件Chanel女裝有乜嘢唔妥，我嘅底線係件衫唔可以着到我好『女』，我其實好保守，我接受唔到好似碧咸（DavidBeckham）咁着裙搽腳甲。」<br> 那麼怎麼配襯，才能突出Chanel的優點？Zing說：「我覺得carryChanel其實好自由多元化，可以好refinedelegance、可以好casualsmart、可以英國仔嗰隻punk，更加可以好爆！幾時都carry到，不如諗得簡單啲，着件casual嘅米奇tee同軍褲，加件Chaneltweedjacket，咪當戴一頂好靚好fancy嘅帽。」</p><p>Karl延續貴氣</p><p>最後問Zing如何看Chanel的始作俑者CocoChanel，以及因掌舵Chanel而地位猶如時裝大帝的KarlLagerfeld？他說：「Coco為Chanel打咗一個好好嘅底，KarlLagerfeld嘅任務就係將呢份精神同貴氣發揚光大，佢好聰明，用Chanel嘅傳統優點加入佢自己好幽默嘅一套諗法，做得好收放自如。」<br> 攝影：PaulTsangofUNWORKSHOP</p><p>話你知：Chanel幫襯Zing</p><p>星級化妝師Zing買Chanel、穿Chanel，是Chanel少有的「男客」，反過來，Chanel也有「幫襯」他，3月時Chanel的MobileArt展覽活動在香港展開第一站，主帥KarlLagerfeld帶同《木馬屠城》女星戴安哥露嘉（DianeKruger）及法國氣質派女星AnnaMouglalis來港，Zing當晚替AnnaMouglalis化妝，在活動上，又與「威而cool」的Karl爺握手。</p><p>娛樂資料庫：中外易服男</p><p>其實穿Chanel（或男穿女裝）的男人不止Zing一個，DiorHomme前任創作總監HediSlimane、「萬人迷」碧咸、已逝的「哥哥」張國榮、「影帝王」梁朝偉和陳奕迅也各自穿過女裝示人，似在公告天下：男人穿女裝不一定一面倒的怪與camp，更老套一句──各有各風格、各自各精采！</p><p>張國榮人衫絕配</p><p>「哥哥」張國榮當年身穿JPGcouture襯上一頭長髮，正、靚到痹，這樣的靚人靚衫絕配，再來一次也難，可惜當時太多人不識貨肆意批評。</p><p>梁朝偉全副武裝</p><p>10多年前出國語碟的造型，「易服」式又裙又鏈又鼻環，fullgear的grunge，美醜不好說，要接受的是，這是一個造型。</p><p>陳奕迅雌雄新娘
</p><p>仔細經營的雌雄同體，一不做二不休，一用就用最能代表女性的元素──婚紗，這份playful意念，難得地work，在香港個唱史上，都算前無古人。</p><p>碧咸純粹貪玩</p><p>擺明為fundressup而來，又從頭到腳沒欺場，給他掌聲應來自他的投入付出，不是他的名氣。</p><p>HediSlimane法式魅力</p><p>一件Chaneljacket「晾」在其瘦骨仙身形，襯上他深邃的眼神，散發迷死人的Frenchcharm。</p></body></html>