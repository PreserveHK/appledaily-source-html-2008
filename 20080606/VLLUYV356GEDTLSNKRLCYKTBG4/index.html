<html><header><meta charset="utf-8"><title>獲贈$5,000瘦身券得啖笑<br>3號張舒雅成棚骨纖體絕緣</title></header><body><h1>獲贈$5,000瘦身券得啖笑<br>3號張舒雅成棚骨纖體絕緣</h1><p>十二位準港姐自從於加勒比海拍外景後明顯清減不少，其中3號張舒雅原本已是高瘦身形，但回港後更見纖瘦，不過她堅稱飲食均衡，且未有減磅。至於比較重磅的10號史宛殷自言是運動型，故只需修靚身體線條就可以，不需刻意減肥。</p><p>十二位準香港小姐昨日在旺角出席纖體公司活動，大會安排眾港姐玩遊戲，更向她們送贈5,000元的瘦身禮券，當中以3號張舒雅最為消瘦，她表示沒有刻意減磅，且高瘦乃來自家族遺傳。問到可有想改善的部位時，她說：「我又冇話刻意想改邊部份，最重要係修靚番個線條。」</p><p>姚婷芝否認撬牆腳</p><p>眾候選港姐中，10號史宛殷較為重磅，問她如何利用5,000元修身禮券？她說：「我覺得修番靚啲線條就OK，因為我係運動型，又喺外國返嚟，所以會比其他佳麗健康啲。大家各有各好，我比較健康，其他佳麗就比較甜同斯文，所以我覺得冇乜嘢係必須減嘅，只不過我嘅肌肉重過脂肪。」<br> 自入圍港姐後，8號姚婷芝負面新聞不絕，繼攝石佳麗及變幻球後，日前又有讀者報料指她兩年前搶走李蘢怡的前男友Chris，不過姚婷芝對此予以否認，並說：「我根本就唔識一個叫Chris嘅男仔，又冇相，我又冇做過，所以唔驚。」姚婷芝直言雖然負面新聞多，但未有影響其心情，家人也十分支持自己。<br> 採訪：王崇穎<br> 攝影：陳偉權<br> <br> 各位讀者如果認識十二位入圍港姐，知道她們的底細，歡迎電郵mailto:adent@appledaily.com報料。</p></body></html>