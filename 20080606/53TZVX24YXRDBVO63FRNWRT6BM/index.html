<html><header><meta charset="utf-8"><title>電腦MP3相架攞咗唔使錢<br>2RHi-Tech星港傳情</title></header><body><h1>電腦MP3相架攞咗唔使錢<br>2RHi-Tech星港傳情</h1><p>2R早前再度獲邀為電子產品拍攝平面廣告，設計師為二人度身訂做數個不同形象，Rosanne大讚攝影師將她們拍得很美。由於2R已是第二年成為Microworks代言人，除了酬勞增加一倍有多之餘，更獲無限量供應電子產品給她們及其家人。</p><p>組合2R日前以OL及鄰家少女等形象，為電子產品拍攝平面廣告，Rosanne表示今次已是第二年擔任代言人，酬勞增加一倍之餘，更有不少免費電子用品供她們使用，她說：「今次酬勞真係好好，老闆又好好人，不停畀好多新電子用品我哋試用，因為我哋做咗佢哋代言人之後生意都好咗。」</p><p>攞電腦贈父母</p><p>Rosanne表示拍攝當日已不停有MP3及電腦供她們消磨時間，不用埋位時，她便與妹妹Race研究一番，她說：「好多人都覺得女仔唔係好識用新科技電子用品，但係我同妹妹都成日研究，多數佢負責上網買歌整落MP3，我就負責將我哋啲相整落電腦。」<br> Race則表示最開心是收到一個儲存了她們廣告照片的電子相架，打算將這份禮物轉送給在新加坡的父母，她說：「我哋好多時都喺香港工作，好少見到爸爸媽媽，今次老闆將我哋嘅廣告相整晒入電子相架入邊，咁爸爸媽媽就可以成日睇住我哋啲相，同埋又送咗部電腦畀我父母，等佢哋可以上網同我傾偈。」<br> 在幾個廣告造型中，2R最喜歡穿上彩色貼身衫的一個，因能凸顯她們的青春氣息，Race自言每次拍廣告前都會做足準備功夫，她說：「雖然我哋唔係好肥，為咗上鏡更加好睇，拍之前一個星期都唔會食太多，另外又會做facial。」</p><p>坐老公車掃貨</p><p>此外，Race兩年前被踢爆與新加坡富商陳靖諧結婚，雖然她矢口否認，本月中更被拍得與法籍猛男手拖手遊中環，但實情是她與陳靖諧一直關係密切，在拖法籍猛男後數日，她又與Rosanne逛中環ifc商場，當日下午約5時，素顏示人及穿便裝的2R到商場內的city'super超市購物，戴着冷帽的Race顯得沒神沒氣，掃貨後她們離開商場登上陳靖諧的黑色保母車，駛至上環時車輛違例停泊巴士站接載一名女士，然後再返回干德道新居，但其間一直未見陳靖諧出現。<br> 採訪、攝影：娛樂突發組<br> 採訪：李珮洳</p></body></html>