<html><header><meta charset="utf-8"><title>DenonDVD-2500BT水貨襲港<br>Blu-ray．利器</title></header><body><h1>DenonDVD-2500BT水貨襲港<br>Blu-ray．利器</h1><p>仲捱緊PS3睇Blu-ray？唔係無要求，只係一部值得投資嘅BDPlayer難求！不過日籍．美裔DenonDVD-2500BT水貨突然襲港，達發燒鑑賞級，行內人評定聲畫明顯較現時Pioneer機王LX70A稍勝，仲寸到玩純Player，全機只有一個HDMI1.3a插口，要駁AMP做聲畫解碼輸出。新機落地$11,800，平過LX70A二千銀，絕對係Killer級BD利器！<br><br>記者：朱崇德<br>攝影：王文忠<br>Model：Eunice</p><p>EnhancedRGB靚到「睇唔到」</p><p>DVD-2500BT最強正是畫質！AV行內人測試，相對BD機王LX70A，明顯在銳利度稍勝一籌，畫面感覺清晰實淨好多；另一強力賣點係黑位細緻度較強，主因係色域達EnhancedRGB級（黑位至白位漸變達0-255級）！實地測試，以NormalRGB（只行較窄色域的16-235級）都已經係筆者見過最出「色」嘅BDPlayer；當調校至EnhancedRGB時，連SONY機王級KLV-40X300A都有啲頂唔順（可能因超出Panel色域，變成層次感比Normal時更差），最靚畫質也未能解除封印。加上播BD時除對應1080i/p外，佢仲有極富電影菲林1080p/24fps作輸出，絕對係香港現賣BD機中最高指標。</p><p>HDMI1.3a靚玩Bitstream原音</p><p>睇見DVD-2500BT成部AMP咁大，好多人都會以為後面啲輸出插位一定多；對唔住，佢只有一個HDMI1.3a同做聲畫輸出，所以聲效方面以HDMI做Bitstream，即以未經處理原音效直駁AMP做。而基本DDTrueHD、dts-HDMasterAudio兩種最高音效規格完全玩齊，音色表現同Denon同系AMP一樣，偏向尖銳、鋒利感覺，對於動作片一類動作爆破場面，真係有震天涉地之感。另外專業玩家品評此機音效細緻度亦相當高，明顯比一般BD機「聽多咗嘢」，所以整體包圍感同臨場感相當高。</p><p>試片區</p><p>賣$11,800竟然係白做？</p><p>DVD-2500BT香港行貨暫時未知派街期，今次返嘅係美版水貨！嗰邊定價US$1,150，就算你親自上網Bid，出口香港時都要另加8%稅同US$200運費，買機成本大概為US$1,442（約$11,248港元）。須知現時美國對呢類高科技貨品出口極嚴，就算專業水貨店都係問攞100部，最後可能只返到8至10部。加上佢哋喺美國嗰邊仲要另聘專業買手，所以$11,800差唔多係白做㗎！</p><p>華仁影音強哥：「由於DVD-2500BT玩尖聲，如果經常睇片又聽歌，可以試駁隻音效較柔和嘅SONYAMP做平衡；SONY5300ES呢期搶手，可能大家覺得BD音效較以往DVD鋒利之故。」</p><p>查詢：華仁影音（23983022）<br> 地址：旺角花園街75-77號花園商業大廈4樓401-402室</p></body></html>