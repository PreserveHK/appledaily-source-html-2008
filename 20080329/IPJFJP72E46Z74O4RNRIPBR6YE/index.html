<html><header><meta charset="utf-8"><title>高鈣防敏感　腐竹扮奶</title></header><body><h1>高鈣防敏感　腐竹扮奶</h1><p>除了盛年人士，中至老年以及小朋友都需要大量的鈣質，偏偏中國人對含鈣量最高的奶類食物最易敏感，叫我們特別花氣力去保/補鈣。不過我們有廚藝了得的營養師陳國賓為我們花心思，一個防敏感的非奶類高鈣餐，他三扒兩撥煮完；其中一個湯看來很似牛奶，但實際是腐竹，連視覺都滿足埋，即使你從來不能飲半滴奶。<br><br>記者：廖秀娟　<br>攝影：黃子偉、梁細權　<br>菜譜及示範：陳國賓（註冊營養師）</p><p>大豆芽腐竹湯</p><p>時間：30分鐘<br> 份量：2人<br> 含鈣量：150毫克<br> <br> 加了金華火腿、柴魚和薑，令只得大豆芽和腐竹的湯，味道相當豐富。腐竹煲溶貌似牛奶般香滑，加上大豆芽，可助鈣質及骨膠原緊貼骨骼，有助骨骼健康。</p><p>材料</p><p>腐竹2片、大豆芽150克、柴魚50克、薑2片、金華火腿茸2湯匙、水6碗、鹽半茶匙</p><p>做法</p><p>1.用清水將柴魚浸15分鐘、備用；腐竹撕成細片備用；<br> <br> 2.開鑊爆香薑片，加入柴魚、水、腐竹滾15分鐘；<br> <br> 3.加入大豆芽再煮3分鐘，加鹽調味，灑上金華火腿碎即成。</p><p>陳小姐問：營養價值如何？跟鹹肉是否一樣？<br> <br> 答：金華火腿和鹹肉都是醃肉，蛋白質會因煮的過程轉化為胺基酸，營養比鮮肉更好。</p><p>問：係咪真係可以以形補形，用豬骨、雞骨煲湯，真係可以再多啲鈣㗎？<br> <br> 答：基本上係，但要食埋骨先吸取到多啲鈣質，但最多只會食豬骨髓，所以未必一定係高鈣。</p><p>酸甜皮蛋豆腐</p><p>時間：10分鐘<br> 份量：2人<br> 含鈣量：450毫克<br> <br> 平日的酸薑皮蛋豆腐是冷盤，今天做成熱葷，更容易接受。有說酸性食物有助鈣質保存，Leslie說這個沒根據，但酸薑跟皮蛋、豆腐是絕配，沒把含鈣量乘二也不介意了。</p><p>材料</p><p>水浸豆腐2磚、皮蛋1隻、酸薑30克、豬肉碎80克、芫荽2棵；<br> <br> 調味料：鹽/生抽各半茶匙、糖1茶匙、生粉3/4湯匙、水3湯匙、麻油2茶匙</p><p>做法</p><p>1.先將皮蛋去殼切粒、酸薑切幼粒備用。<br> <br> 2.將豆腐切片平鋪於碟上，隔水蒸5-6分鐘；<br> <br> 3.起鑊爆香豬肉碎，加入皮蛋、酸薑粒；再加入調味料打芡，淋於豆腐上，撒上芫茜碎即成。</p><p>蔡小姐問：牛肉、豬肉邊種肉的鈣質高？牛肉生啲鈣質、鐵質仲多？<br> <br> 答：豬牛肉的鈣質也不高，牛肉鐵質高，豬肉高鋅；肉類生熟程度不影響鈣質保存。</p><p>蝦米菜脯炒芥蘭</p><p>時間：10分鐘<br> 份量：2人<br> 含鈣量：550毫克<br> <br> 帶點辣味的炒芥蘭，加上少許菜脯，味道亦是多層次。芥蘭是綠色蔬菜類中之冠，結合非常高鈣的蝦米，一道簡單的炒菜便有幾種收穫。</p><p>材料</p><p>芥蘭500克、菜脯2湯匙、蝦米2湯匙、薑汁2湯匙；<br> <br> 調味料：鹽3/4茶匙、豆瓣醬1/2湯匙</p><p>做法</p><p>1.先將芥蘭切段，蝦米用熱水浸軟切粒。<br> <br> 2.用少量清水將菜脯清洗。<br> <br> 3.起鑊爆香蝦米、菜脯，加入芥蘭段、薑汁。<br> <br> 4.加入2湯匙水將芥蘭煮熟，再放入調味料炒勻即成。</p><p>李小姐問：我唔太鍾意食蝦米，如果用新鮮蝦，但連殼炸脆食係咪都一樣？<br> <br> 答：基本上係，但有些蝦殼好硬，連殼食會唔消化。</p><p>金針雲耳燜雞</p><p>時間：20分鐘<br> 份量：2人<br> 含鈣量：270毫克<br> <br> 金針雲耳是高鈣孖寶，一直以來配合雞肉做為保健菜式；現在由蒸改為燜，雞肉更加入味，鈣質仍然不變，一舉兩得。</p><p>材料</p><p>雞柳300克、金針50克、雲耳30克、薑2片、甘笋片30克<br> <br> 調味料：鹽1/2茶匙、生抽1/2湯匙、米酒1湯匙、蠔油1湯匙、水3/4杯</p><p>做法</p><p>1.先將雞柳切件，用鹽、生抽、酒醃20分鐘；雲耳浸軟，金針出水備用；<br> <br> 2.起鑊爆香薑片，加入雞件炒香；放入水、蠔油，再加入金針、雲耳燜10分鐘；最後加入甘笋片炒勻即可上碟。</p><p>伍小姐問：我想蒸同燜對食物營養有甚麼改變？<br> <br> 答：蒸和燜不影響含鈣量，但蒸肉較鬆軟，適合老人家。</p><p>網上重溫　<br>  http://cooking.appledaily.com </p></body></html>