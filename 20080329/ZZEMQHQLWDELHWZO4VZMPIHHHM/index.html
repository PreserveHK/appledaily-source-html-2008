<html><header><meta charset="utf-8"><title>關仁隱事：叻仔送cheap機冧女 - 關仁</title></header><body><h1>關仁隱事：叻仔送cheap機冧女 - 關仁</h1><p>「叻仔」又靚仔又有才華，自然甚得女性歡心，所以呢個圈有好多好天真又好儍嘅女仔舂個頭埋佢度，風流成性嘅叻仔自然食得唔好嘥。<br> 好似最近有位選美出身嘅「小花」，佢對叻仔傾慕到不得了，叻仔只係講幾句甜言蜜語，讚小花好靚，咁就已經搞到佢神魂顛倒，自動獻身。佢哋一夜風流之後，小花覺得好榮幸咁話畀身邊好友知道，仲話叻仔對自己好好，事後送咗部plasma電視機畀佢！之但係plasma已經out晒，係送都送部高清電視機啦，送plasma畀你，咪即是當你係倉底貨囉儍女！<br> Textby關仁</p></body></html>