<html><header><meta charset="utf-8"><title>新車出閘：Tiguan2.0TSI頭炮殺到</title></header><body><h1>新車出閘：Tiguan2.0TSI頭炮殺到</h1><p>Volkswagen廠方喺接掌香港代理權時，已經表明會喺18個月內引入7款新車，而主打SUV市場嘅Tiguan2.0TSI，就成為頭炮，並喺日前舉行咗VIP預展。被譽為Touareg縮水版嘅Tiguan，造型有Touareg嘅剛強氣派，車身線條亦一樣富肌肉感。車廂內部陳設則與Golf車系相似，空間闊落，中控台設備齊全易用。機械配搭則以2.0公升TSI引擎作核心，馬力200匹，配合6前速Tiptronic半自動波及4MOTION四驅系統。另外，Tiguan可算係同級車中首款配備ParkAssist系統嘅新車。當啓動系統後，佢會自動探測車位係咪夠泊入去，系統會控制軚盤，泊車從此無煩惱。呢套原價2萬嘅泊車系統，預展期間買車就送埋畀你，只限首100名買家！<br><br>記者、攝影：鄭達基<br>查詢：VolkswagenHK（36989688）</p></body></html>