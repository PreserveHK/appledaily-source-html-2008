<html><header><meta charset="utf-8"><title>奧運體操之母監場<br>陳敏之玩平衡木光速擘髀</title></header><body><h1>奧運體操之母監場<br>陳敏之玩平衡木光速擘髀</h1><p>陳敏之、袁彌明和莊思敏昨日穿上泳衣配襯熱褲，到新都城出席「奧運體操巨星滙香江」記者會，她們還在「體操之母」、前蘇聯奧運體操金牌得主OlgaKorbut指導下在平衡木上表演，但三人表現得甚狼狽，其中陳敏之怕走光，拒絕做擘髀動作，最後只匆匆做了一下動作便迅速合上雙腿。</p><p>有「體操之母」美譽的奧運體操金牌運動員OlgaKorbut昨日到新都城出席「奧運體操巨星滙香江」記者會，大會安排了陳敏之、袁彌明和莊思敏擔任特別嘉賓，在OlgaKorbut的專業指導下做出一連串平衡木動作。</p><p>學瑜伽鬆筋骨</p><p>打頭陣的陳敏之被要求坐上平衡木，然後做出擘髀動作，雖然她穿了泳衣再加短褲打底，但四肢瘦削的她示範時下身差點走光，故怎樣也不肯擘髀，最後匆匆地做了一下，然後又快速合上雙腿，敏之說：「當時我覺得好尷尬，因為一跳上去平衡木，佢就叫我做個擘脾動作，我好驚走光，咁人哋係專業運動員，佢要求我做呢個動作都好正常，總之我一早做好打底功夫。」<br> 身材最有睇頭的要數袁彌明，她爬上平衡木時俯身露出乳溝，盡顯豐滿身材。她指早已用膠紙貼好泳衣邊，故此不會走光。她又透露最近學瑜伽希望改善身體柔軟度，她說：「我啲筋骨好硬，平衡力又好差，所以想做瑜伽令柔軟度好啲，我覺得女仔個身體越柔軟睇落去會性感啲同有美感。」<br> 莊思敏則指大會初時安排她穿一件頭泳衣，但她覺得太鬆身而要求加穿短褲防走光，她說：「體操啲動作咁大我都驚走光㗎，加上我從來冇玩過平衡木，頭先坐上去就搖搖吓我就好驚，讀書時我只係玩過跳馬同跳彈床。」<br> 採訪、攝影：李珮洳</p></body></html>