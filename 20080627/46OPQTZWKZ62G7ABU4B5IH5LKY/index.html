<html><header><meta charset="utf-8"><title>賽後焦點：德土戰高潮突斷片　全港球迷怒吼 - 藍鑽石</title></header><body><h1>賽後焦點：德土戰高潮突斷片　全港球迷怒吼 - 藍鑽石</h1><p>香港人於前日被颱風折騰了大半天，還不夠，當球迷捱夜觀賞昨日凌晨德國鬥土耳其的歐國盃準決賽，竟因奧地利刮起狂風雷暴致訊號故障，導致全球大部份地區直播接連中斷而錯過兩個入球。結果德國贏3:2晉級，戰況激，球迷更激（氣），要求「回水」之聲不絕於耳：「now搵主辦單位回水，我哋搵now回水。」文：藍鑽石</p><p>這場在瑞士巴素爾舉行的準決賽較預期精采，土耳其飽受傷兵停賽問題困擾，雖然只有15個可用之兵，但全場採取主動，22分鐘先由保拉爾近門執死雞射入，爆81倍大冷首球。德國瞬即由舒韋恩史廸加扳平後，高潮一浪接一浪，豈料到下半場10分鐘左右，比賽訊號中斷，在本港直播今屆賽事的now寬頻電視（now）未能倖免，故球迷無法透過直播觀看德國高路斯（79分鐘）頂入，以及土軍辛杜克（86分鐘）窄位破關的鏡頭。</p><p>睇少兩個入球</p><p>後來訊號恢復，讓球迷「有幸」看到拿姆完場前射成3:2，惟這入球後訊號再度中斷，令球迷短癮，自然氣頂。當時now節目主持交由身在現場的本港球圈人士貝可泓作越洋旁述。比賽結束後，直播畫面才再次出現，而now則重播兩個球迷錯過的入球片段。<br> 據外國通訊社消息指，雖然這場比賽在瑞士巴素爾舉行，但賽事廣播中心設於奧地利維也納，而狂風雷雨影響奧地利電力供應，故影響衞星傳送，只有收看瑞士公眾電視廣播、德國電視及卡塔爾半島電視台的觀眾未受影響。歐洲足協的傳媒科技小組於周四發表聲明，指「事件極為罕有」，而經檢討後已準備好緊急電源，「保證類似事件不會再發生。」周日決賽將於維也納安斯夏普球場上演，預計當日天氣晴朗。</p><p>補救功夫欠佳</p><p>now直播今屆歐國盃出現不少「蝦碌」（見附表），縱然今次事件屬全球性，而now節目主持亦多次向觀眾致歉，但也難平息本地球迷的怒火，本報於昨日收到多個有關投訴。網民hong1625高呼回水：「下半場得咁少時間睇，now搵主辦回水，我哋搵now回水。」<br> 就now在無直播畫面時的安排，包括講解戰術亦惹來批評。網民m_owen_eng_10指：「成個下半場播得廿零分鐘，浪費晒啲精神，好心now就搵人坐現場講啦，坐響球迷中間講嘈到爆，都唔知講乜，無記當年都搵人去現場講……渣！講戰術……cable都用電腦畫面；now仲用畫板cheap到爆。」</p><p>德國躉睇直播高低起伏</p><p>A：甫開賽被土耳其狂攻，形勢不妙<br> B：保拉爾射破德國大門，心情一沉<br> C：舒韋恩史廸加迅速扳平，成功止血<br> D：捱打下踢完半場，心情稍為平伏<br> E：電視訊號中斷後，對戰情懵然不知，傳來高路斯入波消息<br> F：高路斯證實入波，成功反勝<br> G：辛杜克為土軍扳平，心情再沉<br> H：拿姆射入致勝入球，成功殺入決賽，興奮莫名</p><p>土耳其計點數贏晒</p><p>土耳其雖然以2:3落敗，但論點數則肯定能壓過德國。土耳其在領先1:0之前，有右中場卡森李察士先後兩次射中門楣，若非運氣欠佳早就應該取得領先；而他們於上半場14射共有9次中龍門，叩關次數多得驚人，惟只能換來1個入球，埋下輸波伏線。下半場兩軍射門次數相若，土耳其的攻勢已非凌厲，4次射門僅取得1個入球。反觀德國各將的埋門把握力較佳，全場7次起腳3度中目標即取得3個入球，成為整場賽事勝負的關鍵。</p><p>你的意見?</p><p>●你認為相關電視台在德國對土耳其賽事訊號中斷一事中，處理得怎樣？<br> 請上 http://hk.myblog.yahoo.com/appleballmen/ <br> 〈球蘋家〉留言</p></body></html>