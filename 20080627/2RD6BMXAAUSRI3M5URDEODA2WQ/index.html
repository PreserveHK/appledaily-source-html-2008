<html><header><meta charset="utf-8"><title>李卓庭出碟唱舊情</title></header><body><h1>李卓庭出碟唱舊情</h1><p>平時形象較男仔頭的樂壇新人李卓庭，準備推出新碟，更將會一改風格傾向女性化。李卓庭日前接受訪問時說：「今次唱片封套做到好似一本雜誌，但我會着裙影相，會女性化啲，同我平時好唔同。」<br> 李卓庭續說：「我平時唔着裙，仲要我着得性感啲、女仔啲，真係幾難，本身我鍾意着短褲、長boot。或者嚟緊試多啲着裙，唔係人哋以為我真係男仔。」</p><p>慶幸分手</p><p>另外，其中一首新歌是有關李卓庭的情史，她說：「平時我唔會太講自己嘅嘢，但呢首歌講我其中一段情史。呢首歌雖然講分手，但唔係講到好慘，反而係話同對方分手覺得好彩，講到個女仔好硬淨。」提到會否告訴前度男友，把二人故事做話題，李卓庭說：「唔知，唔知佢get唔get到。」<br> 採訪：王連連<br> 攝影：陳慧安<br> 髮型：JimmyofHairCulture<br> 化妝：WillOrofdreamworld<br> Styling：陳刀<br> 場地提供：中環HairCulture</p></body></html>