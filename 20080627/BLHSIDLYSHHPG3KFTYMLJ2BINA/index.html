<html><header><meta charset="utf-8"><title>李安紐約招聘長髮臨記</title></header><body><h1>李安紐約招聘長髮臨記</h1><p>李安講述60年代胡士托音樂會嘅同志片《TakingWoodstock》即將開鏡，呢個周末佢會喺紐約舉行一連三日嘅試鏡會，聘請大批臨時演員，所演嘅角色包括有大學生、嬉皮士同警察等等。由於影片時代嘅背景關係，電影公司透露長頭髮嘅人士會有着數。有興趣同李安合作演荷李活片嘅話，𠵱家飛去紐約都仲趕得切。</p></body></html>