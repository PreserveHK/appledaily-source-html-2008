<html><header><meta charset="utf-8"><title>馮仁昭四圍超：《赤壁》成都首映過六關 - 馮仁昭</title></header><body><h1>馮仁昭四圍超：《赤壁》成都首映過六關 - 馮仁昭</h1><p>吳宇森執導嘅《赤壁》將於下月三號喺成都武侯祠博物館舉行全球首映禮，呢次係中國電影史上首次有電影喺國寶級博物館舉行首映，所以保安工作非常重要，加上要防止盜錄，入場人士要通過大會安排嘅六道安檢門先至可以入場。另外，大會更安排名廚研究一席「赤壁盛宴」，將火燒赤壁、草船借箭同舌戰群儒炮製成川菜㖭！</p></body></html>