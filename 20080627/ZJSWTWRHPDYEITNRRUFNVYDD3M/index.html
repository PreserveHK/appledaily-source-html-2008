<html><header><meta charset="utf-8"><title>有線新人周吉佩<br>唱《家教》悼亡父</title></header><body><h1>有線新人周吉佩<br>唱《家教》悼亡父</h1><p>有線的驕陽音樂今年將會力捧新人周吉佩（吉吉），吉吉參加音樂比賽取得亞軍而有機會成為歌手，他現時更於有線主持音樂節目《線動真音樂》，至於他的處男專輯，將於8月中推出，而他首隻主打歌曲《家教》亦已派了台，原來這首歌是他送給已逝世的父親，他說：「我自細喺單親家庭成長，父母好早就分開咗，所以我同爸爸嘅感情一直好好，就好似朋友一樣，但佢喺幾年前就離開咗我，我真係好唔捨得佢，亦因為佢嘅離開，令到沉淪嘅我立心要出頭，希望可以做好音樂送畀爸爸。」</p><p>自信夠實力</p><p>現時只得21歲的吉吉，已為自己未來訂下目標，他希望可以做到偶像陶喆的成就，亦計劃給自己四年時間在樂壇發展，他說：「我會畀四年時間做好唱片，之後就會嘗試拍戲，自己唔擔心因為喺有線而比較輸蝕，我覺得要有實力先得，對自己要有信心，如果冇信心就已經輸咗。」<br> 採訪、攝影：駱華齡</p></body></html>