<html><header><meta charset="utf-8"><title>中環在線：百佳旗艦店暫別上海 - 李華華</title></header><body><h1>中環在線：百佳旗艦店暫別上海 - 李華華</h1><p>經濟不景，大中小型企業瀕臨倒閉，估唔到李超人旗下，近乎每個屋苑都有一間嘅百佳超市，喺上海就未能複製香港嘅成功模式。<br> 據內地《每日經濟新聞》引述知情人士話，上海楊浦區國和廣場間百佳旗艦店，06年開始投入服務，投資總額高達8000萬人仔，由於經營業績唔理想，近兩年蝕咗過百萬，今個月底就會拜拜。<br> 經營不善呢啲新聞可大可小，對企業形象可謂大打折扣，華華搵到百佳（中國）發言人了解因由，原來國和百佳係關門大吉，不過就唔係因為經營不善，只係搬咗去古北新區，下年就會開業，到時繼續為市民服務。路邊社消息仲話，百佳超市點都唔會撤出上海喎。<br> 雖然發言人否認，搬舖唔關經營不善事，仲實牙實齒話會遷址古北，但唔知間舖到時會唔會縮水呢？</p></body></html>