<html><header><meta charset="utf-8"><title>「最好俾人抽水都有錢賠」<br>趙碩之買重保險護巨胸</title></header><body><h1>「最好俾人抽水都有錢賠」<br>趙碩之買重保險護巨胸</h1><p>趙碩之在年中播映的無綫劇集《四葉草3》中，憑一副36D驕人身材成功突圍，接job接到手軟，她也十分識做，每次出席公開活動均不吝嗇地以低胸裝示人。對於大眾焦點落在其上圍之上，趙碩之坦言從沒後悔以此形象出道，又謂大家眼中的噴血服裝，對她而言只是健康的性感，雖然曾希望上圍可以縮細一點，但也覺得這是一個優點，故有意效法外國大胸女藝人為上圍買重保險。</p><p>無綫本年中播映的青春偶像劇四葉草系列第三輯《盛裝舞步愛作戰》，令擁有36D驕人上圍的趙碩之一炮而紅，加上她每次出席公開活動時，均毫不吝嗇地以低胸裝示人，帶挈她接job接到手軟，服飾品牌也紛紛找上門免費贊助她，令她每月慳回不少置裝費。</p><p>女友人要求摸胸</p><p>趙碩之坦言因身形偏橫，所以很多時要DIY修改服飾，她說：「好似啲好高嘅圓領衫會着得我好橫，所以我一定會剪低個領，咁先會見到我個鎖骨位。」<br> 對於普羅大眾的焦點多集中在其身材上，趙碩之坦言並不後悔以性感形象起步，她說：「初頭好似際遇咁，一係goon，一係扭轉，經理人都唔希望我keep住呢個形象，其實我着衫都係因應唔同場合，啲人覺得係噴血，我就覺得係健康嘅性感囉。」<br> 得天獨厚的趙碩之當然成為不少女孩子羨慕的對象，她也承認有不少女孩子希望一嘗大胸的感覺，她說：「有啲女仔朋友都會叫我畀佢摸吓㗎，等佢感覺吓個feeling，所以自己都有諗過效法外國藝人，為上圍買重保險，最好係俾人抽水都有錢賠啦！」</p><p>「買胸圍拎走啲墊」</p><p>趙碩之表示十分滿意自己的身形，雖然她過往因覺得做運動不方便，曾希望上圍可以縮水，但另一方面又自覺身材勁是一個優點，她笑說：「好似有時同其他女仔同場，佢哋要墊嘢嚟整到有睇頭，但我就唔使做咁多手腳囉，好似之前去日本，個個女仔都為咗買有墊嘅胸圍，但係我買咗都要拎走啲墊。」<br> 採訪：駱華齡<br> 攝影：陳志嵐<br> 髮型：JacKal@Hair<br> 場地及服裝提供：Acupuncture</p></body></html>