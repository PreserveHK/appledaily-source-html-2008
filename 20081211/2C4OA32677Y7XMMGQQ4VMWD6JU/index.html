<html><header><meta charset="utf-8"><title>中環在線：鍾少權回巢返星展 - 李華華</title></header><body><h1>中環在線：鍾少權回巢返星展 - 李華華</h1><p>信置（083）售樓部前猛將Derek鍾少權，9月突然離職，惹來唔少揣測。佢喺信置做咗一年多，唔知係咪覺得做銀行最啱自己，返星展銀行出任高級副總裁，噚日仲失驚無神現身九龍城新盤。<br> 不過，Derek回娘家後，第一個同發展商合作嘅新盤，並唔係信置樓盤，而係華懋九龍城豪門，噚日完咗記招後，佢即時向記者派新卡片，但唔知佢係咪趕時間，派完卡片後就一支箭走咗，華華想問多佢幾句都唔得。<br> Derek舊年6月加盟信置，做咗年幾就走，時間唔算長，但份工嘅挑戰相當大，其中由佢負責賣樓嘅火炭御龍山，曾掀起偷步賣樓風波，搞到滿城風雨，但個盤銷情幾好，半個月就賣咗成千個單位，都算厲害！</p></body></html>