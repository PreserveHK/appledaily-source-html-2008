<html><header><meta charset="utf-8"><title>金手指：王維基如何打爆陳志雲 - 孫柏文</title></header><body><h1>金手指：王維基如何打爆陳志雲 - 孫柏文</h1><p>以前孫柏文做分析員時，因寫嘅報告不時被老闆批評為「flowerylanguage」，又因經常被老闆問：「咁樣寫嘢，你應該去做編劇呀？」所以我去演藝學院讀咗個初級編劇課程，睇吓老闆有冇睇錯。</p><p>直播開會有收視</p><p>上第一堂，導師就話：「張力就係drama。」而入咗傳媒做之後，更明白有戲劇性就自然多人睇呢個道理。現在邊間傳媒機構最有張力？肯定係亞視。<br> 禮拜二新行政總裁王維基同新聞部職員開會，禮拜三啲職員放料畀報紙spin佢係衰人，到禮拜四又見到王維基喺專欄還拖counterspin。淨係咁睇已經覺得王維基唔掂，咁正嘅嘢居然益晒我哋啲報紙，應該留番畀亞視。<br> 橫掂王維基都喺佢嘅專欄話：「第一步開始，我就會誠實、坦白、開放。我的底線是，沒有東西是不能公開的，你以為我會不知道今天說的話，明天會刊登於報紙嗎？」所以就不如將佢同職員開會做現場直播，佢哋雖然已將開會片段放上Youtube，不過冇理由唔搵埋錢。</p><p>叮走高層真人騷</p><p>到直播時王維基為提高張力，就可學DonaldTrump喺《飛黃騰達》咁問：「主播A，點解留你唔留主播B？」跟住就睇主播A、B互插。之後，王維基就會指住其中一個佢覺得唔掂嘅主播話：「You'refired！」最後仲有部的士畀送走被炒員工，做埋訪問攞感想。<br> 咁嘅真人show嘅收視率，一定贏無綫。到時候，陳志雲再上幾多次雪山、食幾多個飯局，都會被王維基打爆。唔通我舊老闆啱咗？我應該去做編劇？<br> 孫柏文<br>  http://phatdat.blogspot.com </p></body></html>