<html><header><meta charset="utf-8"><title>馮仁昭四圍超：夏雨自嘲走晒樣 - 馮仁昭</title></header><body><h1>馮仁昭四圍超：夏雨自嘲走晒樣 - 馮仁昭</h1><p>無綫經典台將會一連三個月播出由夏雨擔正嘅9部劇集，噚日夏雨喺電視城嘅記者會上，見到當年好弗好瀟灑嘅劇照，佢邊睇邊擰頭話好感慨，仲自嘲𠵱家又肥又有肚腩。講到佢同無綫改簽經理人約嘅事，夏雨話唔知係咪受藝人凍薪影響，𠵱家都係冇乜進展，佢話：「反正𠵱家無乜job接，我自己都可以搞掂。」</p></body></html>