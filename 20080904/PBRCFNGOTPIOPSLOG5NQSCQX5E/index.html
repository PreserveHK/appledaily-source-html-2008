<html><header><meta charset="utf-8"><title>𠝹手女生曾遭針對杯葛</title></header><body><h1>𠝹手女生曾遭針對杯葛</h1><p>【本報訊】每星期有數次自殺念頭、左手佈滿14條𠝹手傷痕、現於北區讀中二的阿欣說，試過在網上留言想死，有朋友留言勸告，但幫助不大。她每次都透過喝酒麻醉自己，讓宿醉把不開心暫時趕走，可是自殺念頭依然揮之不去。<br> 阿欣說，一開學便萌輕生念頭，「俾老師針對，佢哋成日捉我犯校規，話條裙太短，孭個有牌子嘅袋又唔得，當住其他人話我做時裝騷，話我一啲讀書心態都冇。」<br> 本周初開學日，母親要她歸還因改買二手教科書而省下的1,200元，她卻要母親先歸還1,000元利是錢，兩母女因此而爭吵，「諗過想死，覺得好辛苦，覺得喺度（世界上）唔知點解。」<br> 阿欣每星期都有𠝹手，試過割脈，今年3月更曾企圖跳樓。她說父母和社工都不明白她，所以從不向他們傾訴。</p><p>「身邊朋友都係咁」</p><p>16歲的中四女生Katherine也曾企圖自殺，原因是遭同學杯葛，她一度想過跳樓，但及後因覺得不值得才打消念頭。<br> Katherine說自中一起，即因緊張學業成績或與同學之間的關係等感到不開心，「試過一次過喺手𠝹20、30條，嗰次因為好唔開心，都唔覺得痛，亦都唔會驚。我身邊有啲朋友都係咁，大家唔開心就係咁𠝹。」幸好後來Katherine與同學關係轉好，她現已戒掉自殘做法。</p><p>學生自殺徵兆</p><p>《網誌暗示句子》<br> 「就算我死咗都唔會有人會為我傷心」<br> 「做人好辛苦，我真係頂唔順」<br> 「人死咗就唔使咁煩」<br> 「我好掛住佢（已死的人），好想去搵佢」<br> <br> 《行為表現》<br> 抑鬱、情緒起伏不定<br> 對平常有興趣的事提不起興趣<br> 孤立自己，不願與人接觸<br> 送出自己心愛的物品，完成私人事務<br> <br> 資料來源：生命熱線</p></body></html>