<html><header><meta charset="utf-8"><title>神迹部落：巴甲好路 - 蘋果波神</title></header><body><h1>神迹部落：巴甲好路 - 蘋果波神</h1><p>網誌日期：2008-09-04</p><p>股市日日跌，好股也逐一被「屠殺」，大半年內由天堂跌落地獄，好多人包括自己又上了寶貴一課，冇人知幾時到底，走太短線，唔啱呢個時勢；賭波又好，買股票又好，買咗之後瞓唔安食唔落嘅話，就奉勸大家暫離戰場好過。<br> 足智彩戰場全季停不了，據聞本月底嘅周末，會紀錄性開超過170場，務必令波友花多眼亂。好似嚟緊禮拜六嘅國際賽，賽事多但戲碼太弱，勸大家小注過關好過，尤其係賽程打到09年10月嘅世盃「南美外」，唔會呃到我錢，上一輪巴西阿根廷玩謝波友記憶猶新；點似得我認為呢個階段最好賭嘅巴甲呀？<br> 巴甲今季好路，主場勝率近6成，和波得18%（即諗少瓣），數據穩定參考性強，仲有泰半以上球隊係單天保至尊，即靠晒一個人入波，若果check到軍情，某射手唔出得，可以避之則吉；好似今周末國際體育會缺少為巴西隊效力嘅尼爾馬，小心。仲有長路捉，上月至今長追回起嘅法林明高，真係贏到笑呵呵！</p><p>蘋果波神個人資料</p><p>英國足球狂熱，願能年年去朝拜。<br> （逢周一至周五見報）<br> <br> 基瑾嘆身邊小人，係韋斯仔<br> <br> 小弟近期狂追法林明高，回報不俗<br> <br> 足智彩開賭英格蘭U21，但竟無資料翻查</p></body></html>