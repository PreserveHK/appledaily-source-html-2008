<html><header><meta charset="utf-8"><title>衫字經：癮蛇出洞</title></header><body><h1>衫字經：癮蛇出洞</h1><p>月餅廣告滿天飛，即係又踏入秋高氣爽嘅日子，諗起都覺得凉快興奮。點解？梗係因為有得換季入新貨啦！向來鍾情於動物圖案嘅我，秋季決定大量入ExoticSkin衣物，實行專做蛇精。今個AutumnWinter好多大牌都紛紛推出蟒蛇、鱷魚和蜥蜴皮等手袋，就算唔出真皮都出壓紋，誓要本着死都唔執輸嘅精神，打入ExoticSkin市場。<br><br>記者：陳諾堯<br>攝影：陳盛臣<br>Model：Larissa.T@Calcarrie's<br>Makeup&amp;Hair：Meegan</p><p>蟒蛇袋皮質一流</p><p>大蟒蛇Python，一睇就知佢係皮光肉滑嗰種，佢嘅蛇紋特別靚，有大鱗有細鱗，但樣子比較兇惡嘅佢，原來塊皮又值錢又有用，絕對唔淨止係一條好食懶飛嘅大蛇。今季我最喜愛的就係Fendi嘅蟒蛇皮系列，漸變深灰色夠晒百搭，必定會在秋冬佔一席位。</p><p>大熱A4Clutch</p><p>唔鍾意下下抽住個手袋嘅妳，SnakyClutch就係最佳之選，細細個淨係裝銀包、電話、鎖匙同唇彩最方便。想Impact大啲嘅話，仲可以考慮買番個今季勁Hit嘅加大碼ClutchBag，個Size有成張A4紙咁大，夠懷舊之餘，亦睇得見每塊蛇皮，效果好逼真。</p><p>仿皮打真軍</p><p>區區一個打工仔，買個幾萬蚊嘅ExoticSkin袋用似乎好破費，但係又想趕潮流，想人有我有。其實除咗買真皮之外，不妨考慮一下仿皮或者壓紋，價錢平好多，睇落仲好似樣，當然一摸上手就知差別。DKNY的鱷魚皮壓紋造得唔錯，本身鱷魚皮比較硬身，所以睇落都有幾分似真，我就睇中深綠色Croco壓紋Clutch，妳呢？</p><p>（a）CKCalvinKlein（28948800）<br> （b）DKNY（21968300）<br> （c）Fendi（25241339）<br> （d）Guess（31880590）<br> （e）KateSpade（21968499）<br> （f）Mulberry（21968280）<br> （g）SalvatoreFerragamo（25230899）<br> （h）Valentino（25238035）</p></body></html>