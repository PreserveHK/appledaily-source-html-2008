<html><header><meta charset="utf-8"><title>4Yourreference：<br>今夏名牌　三折血拼</title></header><body><h1>4Yourreference：<br>今夏名牌　三折血拼</h1><p>早已踏入夏季，我衣櫃裏的衫卻遲遲不換季，因為早前唔係打風就落雨，搞到完全無心情掃貨！好不容易近日天氣終於放晴，蓄勢待發誓要血拼掃貨，驚覺銅鑼灣有批發店開倉，今季最新夏季的DSquared2、Dolce&amp;Gabbana、Prada衫褲全部三折發售！同場加映Dior、Y-3男裝全部5百蚊，咁就有藉口拉埋男友一齊掃貨，順便叫佢埋單！爽！<br><br>記者：馮冠芝<br>攝影：梁細權<br>Model：Micky@徐濤演藝製作</p><p>粉紅公主袖DSquared2PoloShirt<br> 原價：$2,000<br> 開倉價：$600<br> <br> DSquared2白色短褲<br> 原價：$2,100<br> 開倉價：$650</p><p>$600狂掃DSquared2Tee</p><p>大好天氣，前往銅鑼灣彩蝶坊睇吓今次開倉平成點，一見5、6款DSquared2Tee全數$600，恤衫、牛仔褲全數三折，而且全部都係08年夏季最新貨！世間上真係有咁大隻蛤乸隨街跳？店員Peggy解釋：「我哋批發要早一季入貨再批回大陸，但因為船期延誤，所以呢批夏季貨對批發商而言係遲了一季，只能割價散貨。」簡單而言，做到咁平為散貨，可謂買一件蝕一件；但對於我來說，就是掃一件笑一件！<br> <br> Dolce&amp;Gabbana黑色圓領衣<br> 原價：$4,280<br> 開倉價：$1,300<br> <br> Dolce&amp;Gabbana漂染紋白牛<br> 原價：$4,980<br> 開倉價：$1,500</p><p>5百任揀DiorY3</p><p>自己殺得興起，差點忘了負責埋單的男友！一瞥他烏雲蓋頂臉色鐵青，在火山爆發前，將多款Dior男裝Tee送到他面前，黑白色簡約風，足以令他心動！再搬來Y-3Tee，有icon印字、白龍Pattern、或是百搭PoloShirt，要咩Look有咩Look，終於回復正常臉色，最後一句必殺技：「全部名牌Tee都係$500咋！」他立刻笑逐顏開，心甘情願掏錢，陪我作戰！</p><p>三折掃兩大名牌</p><p>平時係D&amp;G擁躉，但MainLine的Dolce&amp;Gabbana比較少買，始終價錢太高，真係一件見血。今次開倉，有多款Dolce&amp;Gabbana　三折發售，此外亦有Prada減至$700，實爭崩頭喇！</p><p>開倉資料：彩蝶坊（25761836）<br> 地址：銅鑼灣恆隆中心13樓1314室<br> 日期：即日起至7月19日（星期日休息。貨量有限，售完即止。）<br> 時間：上午11點至下午6點半<br> （註：是次開倉只收現金、不設試身。）</p></body></html>