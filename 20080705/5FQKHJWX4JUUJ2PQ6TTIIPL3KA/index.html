<html><header><meta charset="utf-8"><title>關仁隱事：瘦鵝有病大晒 - 關仁</title></header><body><h1>關仁隱事：瘦鵝有病大晒 - 關仁</h1><p>「瘦鵝」生咗女冇耐就復出拍三色台嘅處境劇，原本反應唔錯，但係佢失驚無神話劈炮唔撈，搞到幕後班人頭都大晒，劇情惟有話佢去咗旅行交代算數。除咗咁，瘦鵝之前答應做兒童節大使，仲拍埋宣傳片，點知佢忽然話有病唔做得，有關方面臨急臨忙搵咗近來人氣急升嘅「肥鵝」代替，肥鵝都算唔話得，雖然係執瘦鵝二攤，但肥鵝一啲都唔介意。<br> Textby關仁</p></body></html>