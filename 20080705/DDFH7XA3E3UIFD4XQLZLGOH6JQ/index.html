<html><header><meta charset="utf-8"><title>緋聞女王臨別依依<br>江若琳攬吳卓羲冇晒矜持</title></header><body><h1>緋聞女王臨別依依<br>江若琳攬吳卓羲冇晒矜持</h1><p>江若琳和吳卓羲合作拍攝無綫劇集《學警狙擊》先傳緋聞、後傳不和，前晚兩人到灣仔拍外景，當晚是江若琳最後一日拍攝，劇情講述她主動攬吳卓羲和拖着他落樓梯，不過卻NG多次才順利完成，落樓梯時又險些跌倒，表現失魂落魄，莫非真的捨不得吳卓羲？</p><p>江若琳近來可謂緋聞纏身，先與拍攝新劇《學警狙擊》的吳卓羲傳緋聞，繼而又傳她介入公司老闆林小明的婚姻，令老闆婚變，另外又傳她跟吳卓羲不和，不知是否受負面消息影響，前晚江若琳最後一晚拍攝《學》劇外景時，表現有點失魂落魄。</p><p>坦言唔捨得</p><p>江若琳前晚拍攝主動攬吳卓羲一幕時，雖然很簡單，但江若琳卻NG多次才能完成，之後江若琳又要拖吳卓羲落樓梯，但她卻險些跌倒，幸好有驚無險。江若琳接受訪問時說：「今晚係我最後一晚拍，唔捨得全部人。」談到她要主動攬吳卓羲，江若琳笑言：「係囉，喺套劇度，我冇晒矜持，主動追吳卓羲，仲死心塌地㖭。」至於為何不加插接吻戲？江若琳表示之前在電影中曾和羅仲謙有輕吻的鏡頭，但有fans不開心，更要她安慰，不過一切最重要是看劇情是否需要。<br> 吳卓羲則表示和江若琳最親密的鏡頭都已經在廠內拍攝，問他有沒有要求加接吻戲？吳卓羲說：「唔關我事，好多因素，可能佢嘅唱片公司同公司溝通過冇需要。」至於拍完戲便可以結束和江若琳的緋聞？吳卓羲笑說：「總算可以告一段落，次次我拍邊個都傳緋聞，係祖兒就冇。」</p><p>苗僑偉唞暑</p><p>之後江若琳和苗僑偉到西環拍攝撞車和槍戰戲，鏡頭前後江若琳都稱苗僑偉為「阿爸」，現場見苗僑偉跟武師學動作，似乎想親身上陣。提到《學》劇即將煞科，苗僑偉表示：「咁梗係唔捨得，成班人都好好，合作好開心。」拍完該劇後苗僑偉將會休息，陪伴仔女放暑假。<br> 採訪：卓寶花<br> 攝影：陳俊強</p></body></html>