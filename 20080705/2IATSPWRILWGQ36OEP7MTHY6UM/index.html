<html><header><meta charset="utf-8"><title>湊女似養狗　惡爸媽有人同情</title></header><body><h1>湊女似養狗　惡爸媽有人同情</h1><p>Net人喜歡外出用膳，除過口癮外、亦可見盡人生百態。樓主gion一次到食店吃飯，聽到鄰桌父母對約歲多的小女孩說話，「我仲以為佢哋訓練緊犬隻……」<br> 「叫人啦！」「BB，坐好！」「BB，坐坐！」「BB，你唔好咁呀吓！」<br> 驟眼看，這些說話可能似很普遍，但樓主指當時該父母語氣極重：「全程好似畀訓示嘅口脗、硬邦邦，佢哋好似訓練緊隻狗咁畀order……差在無講埋BB,handhand、BB,goodboy」。<br> 樓主質疑對待如此年幼小童缺少了愛心：「點解唔溫柔d同佢講話？吓吓要咁惡…好替個小朋友慘，出街街本來係開心嘅事，但父母句句都喝埋嚟。」她擔心小朋友心智發展會受影響。<br> Lily深明做父母的難處，解釋道：「歲幾小孩坐不定，如果陰聲細氣叫得聽就唔使勞氣失儀啦！有啲情況唔喝唔得，如搞熱嘢、企喺highchair、亂擺嘢入口，咁嚴厲對個BB目的是保護佢管教佢，旁人唔明白只會覺得個阿媽好惡。」bonnie1013也無奈表示：「我夠想出街做淑女貴婦啦，阿仔要合作先得㗎！」召藥師更哭訴，「我做咗潑婦好耐喇！」<br> <br>  http://forum.baby-kingdom.com/viewthread.php?tid=1545681&amp;extra=page%3D1 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。<br> 請附姓名、電話及電郵地址，電郵到：mailto:news@appledaily.com</p></body></html>