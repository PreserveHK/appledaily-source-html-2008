<html><header><meta charset="utf-8"><title>馮仁昭四圍超：樂基兒急趕上車撞親頭 - 馮仁昭</title></header><body><h1>馮仁昭四圍超：樂基兒急趕上車撞親頭 - 馮仁昭</h1><p>黎明嫂樂基兒日前去咗台灣行騷，前晚佢單人匹馬返香港，不過佢同新聞人物鍾欣桐（阿嬌）差唔多同時間出機場，搞到大班記者一見佢即刻舉機狂影，完全唔知發生乜嘢事嘅樂基兒只係一味儍笑，佢同記者講咗句佢喺台灣返嚟之後，就加快腳步上車，點知一時心急，上七人車時唔小心撞親額頭，場面頗𤓓，搞到佢一面尷尬。</p></body></html>