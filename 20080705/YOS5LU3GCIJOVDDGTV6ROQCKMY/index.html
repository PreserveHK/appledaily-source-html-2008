<html><header><meta charset="utf-8"><title>1總潮流：<br>蝙蝠車　第一次</title></header><body><h1>1總潮流：<br>蝙蝠車　第一次</h1><p>Batman《TheDarkKnight》即將上映，令人期待的是HeathLedger演的小丑，那臉上的邪氣雖恐怖，但總覺得比上幾代小丑多幾分帥氣，有種難以形容的吸引。隨Heath離世成為他的遺作，焦點當然落在精神分裂的小丑之上。但對於玩具迷、fans而言，今次焦點卻係有半張寫字枱咁大的蝙蝠車，第一次出給12吋Batman享用的座駕，連同蝙蝠俠Tee及玩具產品，要買晒都未必有錢剩買飛入場。身為Batman迷的羅仲謙（四葉草飾演阿謙）大談由細到大對Batman的感覺，會睇戲愛買衫卻少儲玩具的他，都忍唔住大叫：「Batman車好型呀！佢等咗咁多年，終於有車揸喇！」<br><br>記者：劉明慧<br>攝影：周旭文、譚盈傑（劇照由華納提供）<br>Hair:JanChiu@SalonBIS</p><p>12吋Batman的座駕第一次</p><p>電影人物figure一向係fans大灑金錢的重點，美國Mattel於5月時已推出一批Batman玩具，小丑尤其受歡迎，ebay更炒高至60大元美金。不過其膠公仔始終不夠完美，所以在眾多Batman玩具入面，最引人注目的不得不提HotToys自家出品的蝙蝠車及12吋figure。向華納買下版權，請來韓國造型師Yulli及KimJungMi，為Batman及小丑雕刻面容，像真度極高，拍玩具照猶如拍劇照一樣。討論區早已有不少討論，但話題就放在兩架1/6的蝙蝠車之上，全因首次有如此巨型蝙蝠車可以放得落12吋大的BatmanFigure。手工細緻，連開門都跟足原著，的確是fans的一大喜訊，但同時亦是fans與荷包大戰的開始。</p><p>好羨慕一個咁完美的男人</p><p>阿Him（H）<br> Apple（A）<br> <br> A：Batman電影中，最喜歡那個男星演繹的Batman？歷代Batman造型，又最喜歡那一個？<br> <br> H：佐治古尼做的Batman都幾有型，而且嗰集仲有埋羅賓，都幾好睇。Batman造型最吸引係基斯頓演繹的那一代，佢套盔甲好型，加上基斯頓的身形同線條夠靚，變身做蝙蝠俠之後特別好睇。而舊Batman造型，好似以前電視劇集嗰款，就唔多鍾意，就咁一塊灰色布，感覺好兒戲。<br> <br> A：Batman電影中，最喜歡那個男星演繹的小丑？<br> <br> H：我就鍾意積尼高遜做的小丑，本身佢個樣都有少少奸，扮小丑演得好有說服力。新一輯的希思都扮得幾恐怖，佢邪惡形象同Batman可以做到好強烈對比，不過可能細個時的情意結，始終覺得積尼高遜最好，印象亦最深刻，細個睇一次驚一次。<br> <br> A：在眾多美國漫畫英雄中，為何對蝙蝠特別鍾愛？<br> <br> H：其實蝙蝠俠係咁多人物入面最特別的一個，好似超人同蜘蛛俠，佢哋本身都有超能力，但蝙蝠俠只係一個普通人，佢係靠科技及自己的力量去打壞人，加埋有錢又靚仔、身手又好，一個咁完美的英雄，真係好令人羨慕。</p><p>熱搶電影主題Tee</p><p>《TheDarkKnight》的Batman將會對付故事中最經典的小丑，形象突出的小丑雖是奸角，但一直深受Batman迷所喜愛，而今季izzue及FCUK都不約而同以兩位主角成為crossover系列的圖案，把二人活現於整個系列中，izzue用上剪影效果演繹，而FCUK就係原著漫畫插圖tee，看來電影迷都有排難以取捨。</p><p>izzue.com×Batman系列：</p><p>FCUK×Batman系列：</p><p>查詢：</p><p>（a）www.izzue.com（28903560）<br> 銅鑼灣金百利商場地庫<br> <br> （b）FrenchConnection（FCUK）（29181760）<br> 金鐘太古廣場119號舖<br> <br> （c）HotToys（23884677）<br> 旺角兆萬中心2樓216-218室</p></body></html>