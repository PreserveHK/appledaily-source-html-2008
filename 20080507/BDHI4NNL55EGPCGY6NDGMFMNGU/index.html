<html><header><meta charset="utf-8"><title>BlogBlog趣：法米尼走得太快 - 蘋果波神</title></header><body><h1>BlogBlog趣：法米尼走得太快 - 蘋果波神</h1><p>車仔歐聯決賽踢「主場」，英國莊家早飛竟開受讓<br> 阿積士打荷聯附好醒神，無非想冧尹帥<br> 紅鑽貴價箭頭高原直泰開始上力<br> 基瑾嘆Big4玩晒<br> 皇馬迎巴塞，唔會揸流攤</p><p>最新動態</p><p>法米尼離隊打擊每位阿仙奴「粉絲」。我最諗唔通係阿仙奴高層竟然失策地，沒有讓這位兩年前曾經參戰歐聯決賽嘅新星，在季前已傾妥續約；亦估唔到他在3月初對AC米蘭的歐聯16強，以一人之力橫掃對手中場線，最後也被這支意國班霸撬走了。<br> 24歲嘅法米尼最煞食招數，與現代足球提倡不謀而合：走得快。阿仙奴打垮A米一役，他打足全場跑了逾萬米，冠絕全場；不但令對手無法組織有效攻勢，更造就拍檔法比加斯一次如入無人之境，射入致勝金球。<br> 名成換來利就，他已不是首次跳草裙舞，還記得雲格4年前從馬賽撬走這位決意飛黃騰達嘅小將，嬲得馬賽要告上國際足協仲裁；今次阿仙奴已出價5.5萬鎊周薪續約5年，但他寧願選擇去要爭位嘅「A米」，多收約130萬港元一年。<br> 現今足球節奏快速，中場工兵吃香之餘，比賽生涯亦加速衰落，想搵快錢無可厚非；但當你已與眾戰友在享受魚翅撈飯之際，還恨隔籬枱有錢食埋鮑魚鵝掌嗎？「貪心」一詞，有時好難理解。<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>