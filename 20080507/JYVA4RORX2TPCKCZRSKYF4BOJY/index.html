<html><header><meta charset="utf-8"><title>天佑拖女陪媽咪嘆茶</title></header><body><h1>天佑拖女陪媽咪嘆茶</h1><p>徐天佑近日忙於拍攝電影《內衣少女》，但日前仍抽空與母親以及一名外形清純的短髮妙齡女伴，到中環四季酒店嘆下午茶，不過天佑全程吃多過說，反而兩位女士雞啄唔斷，狀甚相熟，看來徐媽媽對囝囝拖女見家長甚開心。</p><p>指是舊同學</p><p>當時天佑和母親以及同行女伴坐在咖啡室近窗一枱，點了teaset分甘同味，天佑夾在兩位女士之間，見他非常肚餓，不停低頭密食，任由母親和女伴聊天。1小時後，天佑擦飽撩牙兼掏出1,000元紙幣埋單，然後三人步出酒店，由女伴駕駛平治接載徐媽媽，天佑則逕自坐的士離開。<br> 對於天佑帶女見家長一事，其經理人Amy昨在電話中說：「個女仔係佢舊同學，由細玩到大，大家敍吓舊，唔怕傳緋聞嘅。」<br> 採訪、攝影：娛樂突發組</p></body></html>