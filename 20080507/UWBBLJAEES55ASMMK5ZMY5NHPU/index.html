<html><header><meta charset="utf-8"><title>中環在線：首季成績畢菲特叻過四叔 - 李華華</title></header><body><h1>中環在線：首季成績畢菲特叻過四叔 - 李華華</h1><p>前幾日，畢菲特旗下嘅巴郡公佈首季業績，即使係股神，都唔能夠同大環境抗衡，首季純利大跌，噚日《21世紀經濟報導》就同畢菲特嚟個投資眼光大檢閱。<br> 根據巴郡07年年報披露嘅18隻持股，包括美國運通、強生、寶潔同可口可樂等，首季表現4升、13跌、1平手，表現最好嘅係沃爾瑪，首季股價升咗12%；最差就係英國超市零售商Tesco，插水近兩成。</p><p>股神名單滿江紅</p><p>華華睇完篇報道，即時諗起由香港股神變咗「冒牌股神」嘅李兆基，華華記得舊年11月中，四叔嘅「股神名單」曝光，佢推介嘅12隻心水股，包括保險股國壽（2628）、平保（2318），石油資源股中石油（857）、中海油（883）、神華（1088）、中煤能源（1898），內房股碧桂園（2007）、富力地產（2777）同中國海外（688）；其他仲有招行（3968）、中信泰富（267）同中遠洋（1919），華華都同呢12隻心水股做個首季大檢閱。噢！四叔推介嘅12隻心水股首季全部插水，情況慘不忍睹，其中表現最差嘅係中煤能源，股價勁挫44%；其次就係平保、神華同國壽，股價同樣跌超過三成；表現最好嗰隻中國海外，都跌咗8%。<br> 雖然四叔推介嘅股票首季表現令人所望，但華華唔係太擔心，因為佢老人家推介嘅都係龍頭、龍尾股，長揸冇問題。<br> 電郵：mailto:LiWaWa@AppleDaily.com</p><p>李兆基心水股首季表現*</p><p>中國海外（688）　變幅：-8.30%<br> 中海油（883）　變幅：-12.70%<br> 招商銀行（3968）　變幅：-14.20%<br> 中國遠洋（1919）　變幅：-15.10%<br> 中信泰富（267）　變幅：-22.40%<br> 富力地產（2777）　變幅：-24.20%<br> 碧桂園（2007）　變幅：-25.00%<br> 中石油（857）　變幅：-28.50%<br> 中國人壽（2628）　變幅：-32.90%<br> 中國神華（1088）　變幅：-33.10%<br> 平安保險（2318）　變幅：-33.20%<br> 中煤能源（1898）　變幅：-44.30%<br> <br> 註：*上年11月中推介</p><p>畢菲特持股組合首季表現</p><p>沃爾瑪　變幅：+12.32%<br> BurlingtonNorthernSantaFe　變幅：+11.20%<br> USBancorp　變幅：+3.78%<br> USGCorporation	+1.57%<br> 美國富國銀行　變幅：0%<br> 可口可樂　變幅：-0.36%<br> 穆廸投資服務　變幅：-0.66%<br> 強生　變幅：-1.58%<br> 寶潔　變幅：-3.10%<br> 卡夫食品　變幅：-3.24%<br> WhiteMountains　變幅：-5.70%<br> Anheuser-BuschCos.　變幅：-8.10%<br> ConocoPhillips　變幅：-13.29%<br> 美國運通　變幅：-14.34%<br> 華盛頓郵報　變幅：-16.40%<br> Sanofi-Aventis　變幅：-17.75%<br> POSCO　變幅：-18.76%<br> TescoPlc（TSCO）LN　變幅：-19.66%</p></body></html>