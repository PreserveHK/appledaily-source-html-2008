<html><header><meta charset="utf-8"><title>奧運騷歌手非傷則病<br>石詠莉搏命舞甩骱</title></header><body><h1>奧運騷歌手非傷則病<br>石詠莉搏命舞甩骱</h1><p>黃家強與關心妍前晚帶病演出奧運音樂會，一個傷眼一個聲帶發炎，但也不及女子組合Freeze的石詠莉傷得重，她在台上跳舞跳至右膝甩骱，之後又跳至骱位自動駁回，但落台時仍辛苦得要救護員為她敷冰。</p><p>女子組合Freeze、薛凱琪、黃家強、關心妍、鍾鎮濤和陳曉東等前晚於會展演出「香港各界青少年一心一印迎奧運音樂會」，部份歌星帶病演出，Freeze的石詠莉更在演出時受傷，她與拍檔又唱又跳《金睛火眼》，表演完畢返回後台即一臉痛苦狀，要駐場的聖約翰救傷隊治療。</p><p>聲稱自動駁回</p><p>石詠莉表示跳舞之際，感到右腳「噼啪」兩聲，應是膝蓋甩骱，但為免連累拍檔，故頂硬上繼續跳舞，未幾又再感到傷處再發出「噼啪」聲響，石詠莉說：「我知個骱位駁番埋喇，不過仍然好痛，落台都要拍檔扶住。其實我四、五年前打橄欖球時甩過骱，之後有時坐低都會甩骱，醫生話要做多啲物理治療。」問到可考慮不再跳舞？石詠莉說：「冇辦法，我鍾意跳。」後來她讓救護員在患處敷冰，看來像好了一點。<br> 關心妍則自言聲帶發炎，她透露因失聲，正在吃類固醇藥，她說：「要食多三日藥呀，又冇得休息，唱到我都會唱，其實六年前我攞新人獎時，已唱到聲帶出血，要喺屁股打針開聲，我賺嘅真係血汗錢嚟㗎。」問到可會為聲帶買保險，關心妍說：「唔會啦，保險只賠醫藥費，除非啞咗，唔係都冇巨額賠償。」</p><p>家強傷眼甩皮</p><p>黃家強早前到上海出席譚詠麟新店開幕，慘被煙花射傷右眼，受傷發炎未癒。前晚他戴着墨鏡上台，他說：「啲煙花彈到我時，隻眼有少少痕，後來甩皮，瞓咗一覺醒番就紅晒，希望演唱會前對眼趕得切好番啦。」<br> 家強透露下月10日紀念哥哥黃家駒的演唱會內部認購門票已爆滿，他們Beyond三子會與不同的人合唱，至於三子會否合唱，家強說：「睇吓觀眾反應囉，我哋都三年冇一齊唱過，我哋會珍惜機會。」此外，雖然前晚音樂會為青少年而設，嘉賓葉文輝卻穿上英語粗口字句的T恤。<br> 採訪：王連連<br> 攝影：陳俊強</p></body></html>