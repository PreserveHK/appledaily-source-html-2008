<html><header><meta charset="utf-8"><title>全身嗒Cake去霉</title></header><body><h1>全身嗒Cake去霉</h1><p>年廿八，洗邋遢，洗亁淨屋企，當然要順便洗埋自己。如果一邊洗白白，一邊可以HighTea食件餅，咁就最開心……唔好意思，除非你食殘廢餐，否則應該唔得。不過就可以用甜品幫Body洗白白，乜甜品？咪係幾可亂真的甜品番梘，冲冲吓肚餓時咪食埋呀！<br><br>記者：葉雪芯<br>攝影：周旭文、陳陶鈞<br>Model：Erico&amp;Rex@StageModel</p><p>甜品番梘幾可亂真</p><p>話介紹沐浴用品，點解有西餅、雪條出現？無錯！呢啲係FillyLilly出品嘅甜品番梘，由加拿大人DebraVanDyke花了兩年時間研究做成，推出時轟動荷李活，成為潮人MustBuyItem。所有番梘100%Hand-made，有多種味道選擇，全部用淨化水晶鹽做，還含獨特潤膚油，有助淨化皮膚、減少發炎，兼能滋潤肌膚。除Bathcake外，仲有似到十足十的雪條，肚餓時唔好冲凉喇，免得忍唔住食落肚！</p><p>1.果Jam？No，是沐浴露，冲凉時不妨當自己係一塊方包，盡情搽上身。<br> <br> 各$80/b</p><p>2.唧唧啫喱包裝的浴鹽，一套有芒果、椰子、橙味等8款不同的水果味。<br> <br> $120/b</p><p>3.糖果小吃？錯！是浴鹽，三角形的SnackPacking浴鹽分1至7號，各有不同的味道。<br> <br> 各$8/b</p><p>左擦右擦按摩都得
</p><p>除食物沐浴用品，冲完凉想有脫胎換骨咁精神的感覺，就要搵啲工具幫幫手。Francfranc新出了不少冲凉有趣用具，例如水晶毛巾、按摩棒，可以邊冲凉邊享受Spa嘅Relax感覺，擦走晒啲霉氣等過新年！</p><p>1.圓形珠珠按摩棒，四肢專用，可按摩小腿和手臂淋巴。<br> <br> $155/b</p><p>2.矜貴毛巾，在毛巾邊上鑲有蝴蝶結和十字架的水晶，夠貴氣。<br> <br> $45-$80/b</p><p>3.心形防水燈，放於浴缸中可發出粉紅色光，連冲凉都可以好好氣氛㗎！<br> <br> $55/b</p><p>售賣點<br> a.SparklingColour<br> 查詢：28828290<br> <br> b.Francfranc<br> 查詢：34273366&#13;</p></body></html>