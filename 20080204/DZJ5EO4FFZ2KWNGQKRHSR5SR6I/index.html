<html><header><meta charset="utf-8"><title>萬人選最想約會明星<br>姬拉、丹尼爾贏同志歡心</title></header><body><h1>萬人選最想約會明星<br>姬拉、丹尼爾贏同志歡心</h1><p>英國男星丹尼爾基格（DanielCraig）最初接任做新一代占士邦，被唔少影迷鬧到狗血淋頭，不過自《新鐵金剛智破皇家賭場》（CasinoRoyale）面世後，佢已經迷倒唔少fans，最近佢仲喺英國同志交友網www.gay-parship.co.uk舉行嘅同志最想約會明星選舉中，被選為男同志最想約會嘅英國男星第一位，甚得男同志歡心。</p><p>新片扮女同志</p><p>呢個選舉有過萬同志投票，丹尼爾基格以31%大比數奪冠，相信唔少男同志都記得佢曾經喺同志片《LoveIsTheDevil》做過畫家FrancisBacon個男友。第二位係金球獎最佳劇情片《愛．誘．罪》（Atonement）男主角占士麥艾禾（JamesMcAvoy），佢都算厲害，仲打低咗第三位嘅哥連菲路（ColinFarrell）、第四位嘅祖廸羅（JudeLaw）同第五位嘅伊雲麥葵格（EwanMcGregor）。<br> 至於女同志最想約會嘅英國女星，第一位係《愛．誘．罪》女主角姬拉麗莉（KeiraKnightley），雖然佢冇乜身材，但依然係女同志嘅夢中情人，佢仲會喺新片《TheEdgeofLove》扮女同志，令班姊妹好期待！第二位係一向好肉地嘅琦溫絲莉（KateWinslet），第三至第五位分別係麗素慧絲（RachelWeisz）、海倫娜寶咸卡達（HelenaBonhamCarter）同姬蒂碧金素爾（KateBeckinsale）。<br> 英國同志交友網<br> 網址： http://www.gay-parship.co.uk <br> <br> 版主：網盜王尊尼Deep<br> 本欄逢周一至五刊出</p><p>男同志最想約會的英國男星</p><p>名次：1<br> 藝人名稱：丹尼爾基格（DanielCraig）　得票：31%<br> <br> 名次：2<br> 藝人名稱：占士麥艾禾（JamesMcAvoy）　得票：18%<br> <br> 名次：3<br> 藝人名稱：哥連菲路（ColinFarrell）　得票：15%<br> <br> 名次：4<br> 藝人名稱：祖廸羅（JudeLaw）　得票：13%<br> <br> 名次：5<br> 藝人名稱：伊雲麥葵格（EwanMcGregor）　得票：12%</p><p>女同志最想約會的英國女星</p><p>名次：1<br> 藝人名稱：姬拉麗莉（KeiraKnightley）　得票：35%<br> <br> 名次：2<br> 藝人名稱：琦溫絲莉（KateWinslet）　得票：26%<br> <br> 名次：3<br> 藝人名稱：麗素慧絲（RachelWeisz）　得票：13%<br> <br> 名次：4<br> 藝人名稱：海倫娜寶咸卡達（HelenaBonhamCarter）　得票：12%<br> <br> 名次：5<br> 藝人名稱：姬蒂碧金素爾（KateBeckinsale）　得票：12%<br> <br> 資料來源： http://www.gay-parship.co.uk </p></body></html>