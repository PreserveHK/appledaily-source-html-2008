<html><header><meta charset="utf-8"><title>識波男女：英格蘭必「薩」無赦 - 依雯</title></header><body><h1>識波男女：英格蘭必「薩」無赦 - 依雯</h1><p>英格蘭今日在世界盃歐洲區外圍賽對哈薩克，論實力雙方顯然有一定差距。英格蘭上場作客4:1贏宿敵克羅地亞，攻力絕對有保證。<br> 取代碧咸的禾確特大演帽子戲法，充份表現到出色個人突破能力同把握力。好耐都冇幫國家隊入波的朗尼亦都開齋，就算佢唔入波，助攻一樣掂！<br> 另外一對樸茨茅夫雙箭頭高治同廸科爾剛為球隊轟入兩球擊敗史篤城，高治就頭槌了得，廸科爾就係現時嘅英超神射手，仲唔係加強火力嘅好幫手！<br> 隊長泰利都同班隊友賽前話明，千祈唔好因為上場勝仗而輕敵，即係講到明要全力以赴，不勝無歸啦！所以真係找不到英格蘭此戰不勝的理由！<br> nowSports主持　依雯<br> 電郵：mailto:BPL@pccw.com</p></body></html>