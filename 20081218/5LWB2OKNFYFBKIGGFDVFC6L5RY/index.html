<html><header><meta charset="utf-8"><title>小齊冰島嘆10萬SPA</title></header><body><h1>小齊冰島嘆10萬SPA</h1><p>任賢齊早前為now香港台的節目《一個地球》前往冰島拍攝，一向關注環保問題的小齊踏足冰島時顯得相當好奇，尤其令他大開眼界的是當地的噴泉，他興奮地說：「現場可以噴出十幾米高嘅水柱，好犀利呀。」小齊恍如小朋友般在水池前開心影相留念。</p><p>物有所值</p><p>小齊又獲安排前往BlueLagoon享受露天水療，花費足足近10萬，相當豪氣，他說：「呢個水療中心由人工挖造再注入熱海水，由於水入面有矽石，喺陽光映照下呈現一片天藍。我哋仲特別買咗一種礦物面膜，一邊敷一邊浸，成個人好relax，皮膚真係又白又滑，係就貴咗啲，但真係物有所值。」小齊覺得冰島人十分愛護大自然，所以心思思計劃和家人重遊。<br> 撰文：葉雪</p></body></html>