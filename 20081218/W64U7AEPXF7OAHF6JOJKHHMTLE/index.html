<html><header><meta charset="utf-8"><title>新戲四女爭一男　自詡癡情專一<br>Kama啞忍情人偷食</title></header><body><h1>新戲四女爭一男　自詡癡情專一<br>Kama啞忍情人偷食</h1><p>人氣女模羅凱珊（Kama），今年成功在𡃁模界突圍，人氣急升兼賺得第一桶金，最近她更獲導演黃精甫賞識，有望參演其新作《公子多情》，自言是癡情女子的她，表示若情人出軌，會選擇啞忍，因為相信男友最終會回到她身邊。</p><p>現年20歲的新紮𡃁界女神羅凱珊原來是個工作狂，肯搏肯捱的她在娛樂圈發展不久已深受歡迎，成名後她的目標更遠更廣，密密接job為的是安居樂業，希望買一層豪宅與家人同住，最近她更有工作上的新發展，獲年輕導演黃精甫邀請為電影《公子多情》面試，她說：「其實未知得唔得，但係可以有新嘗試同機會，已經好開心。」</p><p>聖誕首次獻唱</p><p>《公子多情》劇情是圍繞四女一男的感情故事，現實中，Kama自言是個癡情女子，若發現情人有第三者出現，她會選擇啞忍，她說：「雖然喺我人生中未發生過，但如果我另一半有外遇，我會選擇唔出聲，因為我覺得佢始終都會返嚟我身邊嘅。」<br> 至於今年聖誕，為了把握首次在台上獻唱的機會，Kama寧願在工作中度過今年的聖誕節，更積極得親自請老師學唱歌，她笑說：「好開心今年聖誕有機會出席倒數活動，仲會喺台上唱歌，我會唱林憶蓮同孫燕姿嘅歌，第一次公開演唱真係極緊張，我搵咗老師學。」&#13;</p><p>盼嚐火雞大餐</p><p>Kama自言從來不懂享受聖誕，談到今年的聖誕願望時，她說：「我未試過食聖誕大餐，好想試吓食火雞，好似賣火柴的小女孩咁，喺火爐邊，好warm，唔知感覺係點呢？我都想試吓過白色聖誕，因為未見過雪，好想感受吓。」<br> 此外，Kama昨日現身旺角為Clinique宣傳，透露赴日發展的籌備功夫完成得七七八八，她說：「出年年頭去，會去1個月，睇吓適唔適應，我都學咗幾句日文，相關嘅工作都要性感，可能要拍內衣廣告，我都會肯性感，不過唔會唔着衫。」提到Angelababy比她早到日本發展會否怕輸蝕？她說：「各有各做，佢個樣鬼啲，我個樣就日本啲，有agency叫我過去一定有我市場。」<br> 採訪：羅慧敏<br> 攝影：陳順禎<br> 服裝提供：SistyrMoon<br> 場地提供：太古廣場</p></body></html>