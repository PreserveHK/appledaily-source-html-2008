<html><header><meta charset="utf-8"><title>陳霽平為闖荷李活梳起唔嫁</title></header><body><h1>陳霽平為闖荷李活梳起唔嫁</h1><p>陳霽平近年受友人離婚影響，只渴求一段穩定的同居關係，幸好陳母也認同女兒的想法，並沒有向她催婚，沒有壓力。陳霽平現階段正計劃明年與無綫約滿後，全力進軍荷李活。</p><p>陳霽平是個事業心很強的人，雖然與無綫的藝員合約至明年中才屆滿，但她已開始為自己籌劃09大計，她打算約滿後回復自由身，嘗試打內地或美國巿場。<br> 自從參演過荷李活電影《W.》的演出後，陳霽平被荷李活製作隊的嚴謹工作態度深深感染，她說：「我好恨可以接拍美國嘅劇集，我留意到佢哋𠵱家好多劇集都會有一、兩個華人演員，雖然佔戲唔多，但真係一個好好嘅學習機會。」</p><p>一紙婚書冇用</p><p>陳霽平嘴邊不停掛着要為事業向前衝，其母沒向她催婚嗎？她說：「咁又冇喎，媽咪仲叫我唔好結婚，我自己都諗過呢個問題，我根本唔需要結婚，我亦唔會為男人而生仔，生唔生係要憑自己嘅感覺去決定。或者我冇咗要趕結婚、趕住喺變高齡產婦前生仔，所以我唔心急結婚，眼見好多朋友結婚冇幾耐就離婚，我更加覺得冇必要用一紙婚書去綁住另一半。」陳霽平認為情侶之間沒有婚約，彼此之間反而存有一份危機感，關係或會更好。她又說：「婚書唔係最緊要，一個女人最重要係經濟獨立，有錢傍身。」</p><p>姊弟戀添活力</p><p>問到陳霽平的擇偶條件，她說：「我要求對方有事業心，肯進取，最緊要係錫屋企人。」她透露身邊有追求者，但卻仍未選定，樂得享受拍散拖的樂趣。<br> 思想洋化的陳霽平表示不介意發展姊弟戀，她說：「冇所謂，同細過我嘅男仔拍拖，佢哋畀到好多活力我。」<br> 採訪：比華利　攝影：陳慧安<br> 髮型、化妝：KathyL.（CiaoBella）<br> 服裝：PATRIZIAPEPE</p></body></html>