<html><header><meta charset="utf-8"><title>特稿<br>鬥足10年敵人變拍檔</title></header><body><h1>特稿<br>鬥足10年敵人變拍檔</h1><p>張永霖和王維基這一對加起來年過百歲的「創意組合」，絕對可以引證地球是圓的。二人在電訊界鬥足10年，但現時竟然以由敵人變為拍檔，合力拯救亞視。張氏94年加入擁1.6萬名員工的香港電訊（現為電訊盈科）做行政總裁，至04年才離開。出名「多橋」的王氏則於92年由加拿大回流返港，創立城市電訊，恍如大衞挑戰巨人。</p><p>處事作風一動一靜</p><p>90年代本地長途電話市場（IDD）仍由香港電訊壟斷，收費昂貴，致電海外每分鐘收費要十多元；但海外致電回港收費只數元。王氏看準機會，將海外盛行的回撥服務引入香港，將打出的IDD變成海外打入，客戶節省電話費，城電從中賺取收費差價。城電更經常以出位的手法宣傳，如經典的「魔鬼1666」及「殺價超人」等，最終令香港電訊亦要跟隨減價，以及推出平價版「0060」的IDD服務。<br> 當IDD收費已低至每分鐘幾毫子，城電又毅然要在全港鋪設光纖網絡，發展寬頻業務，再次挑戰電盈的市場地位。至今已取得逾31.6萬寬頻用戶，為電盈以外的第二大寬頻供應商。<br> 兩人處事作風一動一靜，業內以致監管機構對王維基的評價是「轉數快」、「有計」，經常以低成本突襲對手，就算面對資本雄厚的電盈亦不退縮，亦正如他自己常說「唔鍾意輸，亦唔會認輸」。<br> 至於張永霖，業內人士形容為典型的CEO，但兇狠手法與風度翩翩的外表完全不符，當年電盈合併前後的大規模裁員，亦是由他操刀。<br> 兩位昔日敵人可能有一個共通點，便是有共同敵人──李澤楷。王維基一向以電盈為頭號假想敵；作為李澤楷前副手的張永霖，不喜歡李澤楷似乎是公開的秘密。有記者曾問張永霖會否叫李氏捧場，聽他的電台節目時，他的回應是：「可唔可以唔響我面前，提呢個人」。本報記者</p><p>王維基檔案</p><p>家庭：46歲，已婚，一仔一女<br> 70年代：中學就讀民生書院<br> 1985年：中文大學電子工程學系畢業，同年加入IBM電腦，89年離職<br> 1989年：移民加拿大，在當地成立電腦公司<br> 1991年：以30萬美元資金，在加拿大創辦城市電訊<br> 1992年：回流香港，成立城市電訊，以廉價回撥方式打長途電話，與香港電訊爭奪市場<br> 1997年：城市電訊（1137）於香港上市，出任主席<br> 1999年：城電推出IDD無底價，掀起電訊業減價潮，並成立香港寬頻網絡，城電在美國掛牌<br> 2008年：出任亞視行政總裁<br> 公職：浙江省政協委員、中文大學聯合書院校董、青年事務委員會委會、職業訓練局名譽顧問、資訊科技培訓及發展委員會成員<br> 董事：城市電訊執行董事、堡獅龍獨立非執行董事</p><p>王維基精句</p><p>●我對呢間公司寄望好大，因為冇成功嘅包袱，所以冇改變嘅阻力，造就極之好嘅環境畀我呢個自以為好有創意嘅人…<br> ●邊個請我？Linus（張永霖）識咗我好多年，耐唔耐會通吓電話，究竟係邊個勾搭邊個，𠵱家唔講<br> ●錢，如果係做到嘅話，今日唔需要我哋兩個坐響度…<br> ●我入得嚟做，唔係為錢，我畀亞視嘅貢獻係點將電訊嘅技術同電視融合<br> ●我冇中資背景，只係某省政協（浙江省），我甚至同中銀都冇聯繫…<br> ●我好憎靠人，香港人唔好成日問阿爺攞嘢…<br> ●我未做過大亨（傳媒大亨），畀我發吓夢都得啩？呢個係個好好嘅機遇…</p><p>張永霖檔案</p><p>年齡：60歲，離婚，兩女<br> 60年代：中學就讀高主教書院<br> 1971年：香港大學經濟及政治科學系畢業，同年加入國泰航空，離任前升至副董事總經理<br> 1989年：獲港督衛奕信邀請借調入政府中央政策組工作<br> 1994年：離開國泰，出任香港電訊行政總裁<br> 1998年：盈科數碼與香港電訊合併為電訊盈科，擔任公司副主席<br> 2004年：離開電訊盈科<br> 2007年：在港台主持《張永霖的世界》<br> 2008年：出任亞洲電視執行主席<br> 公職：香港大學專業進修學院校董會主席、香港大學校董、中文大學兼任教授、英國特許市務學會香港分會會長<br> 董事：中國聯通、泰康人壽及香港興業獨立非執行董事</p><p>張永霖精句</p><p>●今日係我哋兩個第一日返工，會盡快利用埋周末同假期去了解運作…我哋會帶埋睡袋嚟返工…<br> ●我同Ricky（王維基）背景好相似，都係靠自己、冇父蔭，睇吓個機構爭唔爭氣…</p></body></html>