<html><header><meta charset="utf-8"><title>紅磨坊御用鞋匠搞鞋展</title></header><body><h1>紅磨坊御用鞋匠搞鞋展</h1><p>MaisonClairvoy係一個擁有60多年歷史嘅紅磨坊御用鞋匠，佢所有嘅舞鞋都係專為劇目同舞者度身訂做，而最近喺香港開WorldTour嘅KylieMinogue都係佢粉絲，仲一買就五對咁多，話貪佢好着夠硬淨，方便大跳勁舞。除此之外，法國巴黎嘅CanCan舞孃更有一項不成文規定，就係唔着MaisonClairvoy嘅CanCan舞鞋就唔可以上台表演，睇嚟佢直情係舞者嘅靈魂！想訂做MaisonClairvoy嘅鞋？一係就自己飛巴黎親身到訪，或者請鞋匠嚟香港，包埋食宿無錢認真唔使諗。況且佢普通一對鞋都要由800歐元起，絕對唔係平民百姓嘅鞋履！想睇一睇佢嘅鞋有幾靚，趁住12月聖誕當期去Elements行吓啦！<br><br>記者：陳諾堯</p><p>展覽日期：即日起至12月31日<br> 展覽地點：九龍站Elements商場金區（即HMV對出中庭位置）</p></body></html>