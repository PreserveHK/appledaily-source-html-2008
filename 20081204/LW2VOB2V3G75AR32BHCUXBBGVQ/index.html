<html><header><meta charset="utf-8"><title>胡杏兒勁舞駕輕就熟</title></header><body><h1>胡杏兒勁舞駕輕就熟</h1><p>胡杏兒明晚在澳門金莎舉行首個迷你演唱會，前日她在新蒲崗一間排舞室排練，雖然她上月底推出的新唱片以慢板和中板歌為主，但為了增加熱鬧氣氛，杏兒安排一首串燒快歌配合舞蹈。<br> 杏兒只花了數小時便完成排練，如此迅速乃拜之前參加《舞動奇跡》所賜，她說：「其實part歌係之前演出《舞動奇跡》時跳過，今次就改動咗少少，所以都唔難練，多得嗰時苦練咗兩個月，訓練到可以好快就記熟所有舞步，希望下次再出唱片時可以加多啲快歌。」</p><p>盼紅館開個唱</p><p>雖然是首個迷你個唱，但杏兒的心情不算太緊張，她說：「之前喺無綫台慶都跳開舞，大家反應唔錯，所以對今次演出都幾有信心。」問她目標是否在紅館開演唱會？她說：「嘩，紅館？當然係其中一個，就算係九展，個場地都唔錯喇。」<br> 採訪、攝影：魯萍&#13;</p></body></html>