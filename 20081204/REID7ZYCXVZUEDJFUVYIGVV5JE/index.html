<html><header><meta charset="utf-8"><title>王若琪受情傷轉性</title></header><body><h1>王若琪受情傷轉性</h1><p>樂壇新人王若琪與師兄張繼聰一樣同屬唱作歌手，日前她推出首張個人專輯，無論外形或歌路，她都走搖滾路線，其中一首比較清新的歌《我不是最當初那女孩》，內容更是她的寫照，她日前說：「首歌係話我唔好咁幼稚信人，現實中我試過俾男朋友欺騙，佢仲一腳踏兩船同我好朋友係埋一齊，令我傷心咗一排，之後我再冇拍拖，雖然有人追，但唔合心水，而且我估再拍拖都唔會咁信男友。」</p><p>「有女同志追我」</p><p>王若琪外表硬朗，問到會否擔心被誤會是同性戀者，她說：「唔怕，身邊好多朋友都係，曾經有女同志追我，自己冇問題，呢個時代冇所謂，如果有感覺都接受到。」屆時會否公開，她說：「唔係秘密，唔介意大家去講，就算同男仔都未必會公開啦。」<br> 採訪：駱華齡<br> 攝影：陳順禎<br> 場地提供：修士吧</p></body></html>