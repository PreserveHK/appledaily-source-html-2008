<html><header><meta charset="utf-8"><title>AnaR.重遇周立璟忘情傷成知己</title></header><body><h1>AnaR.重遇周立璟忘情傷成知己</h1><p>名模AnaR.和周立璟多年前分手後頻頻換畫，感情生活各自各精采。昨日這對舊情人前後腳出席拉麵店開幕儀式，二人在店內碰面，周立璟主動上前撩AnaR.交談，有講有笑。AnaR.表示和周立璟關係已昇華至知己，無所不談。</p><p>名模AnaR.和舊愛周立璟昨日在鰂魚涌出席日式拉麵店開幕禮，該店由楊其龍投資數百萬元開設。周立璟到場時，記者要求他在門外拍照，但他充耳不聞箭步進入店內，之後身穿碎花低胸裙的AnaR.也到場，記者起初見兩人在店內各據一方，但後來周立璟見到AnaR.，即主動上前撩她傾偈，有講有笑，表現融洽，周立璟大約逗留15分鐘便離開。<br> 早前周立璟表示希望AnaR.不要再遇到他這類男人，AnaR.昨日笑說：「佢講笑啫，我同佢冇嘢好耐，大家永遠係知己。」見AnaR.身形暴瘦，問她是否因為和男友分手？她說：「冇法子，我食極唔肥，聖誕時媽咪由韓國嚟香港，希望佢可以整肥我。」</p><p>楊其龍身家減半</p><p>同場擔任剪綵嘉賓的樂基兒透露，近日嘗試日本極流行的香蕉減肥法，問她會否推介給男友黎明一試？她笑言：「我會同佢講，不過佢減唔減都冇所謂。」<br> 另外，楊其龍自爆炒股蝕錢，身家縮水近五成。李逸朗和關智斌也有到場，兩人將合作投資逾10萬元在銅鑼灣開串燒店，關智斌笑說要找水魚揼本，有人提議他找其密友張敬軒，他說：「佢邊有咁多錢，不過佢都係水魚，可以搵吓。」<br> 採訪、攝影：魯萍</p></body></html>