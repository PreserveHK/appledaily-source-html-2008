<html><header><meta charset="utf-8"><title>當Mugler遇上Lafuma　星空漫遊</title></header><body><h1>當Mugler遇上Lafuma　星空漫遊</h1><p>最近和身邊一班好友計劃新年去滑雪，但係打開衣櫃一睇，搵件捱得住冰天雪地嘅褸都無件，就算有都係啲好老套嘅舊羽絨，睇嚟都要置番件雪褸先得。咁啱又有機會俾我遇到ThierryMugler×Lafuma合作嘅SnowCollection，一睇就覺得好Alternative，感覺太空又Cyber，係Thierry一向玩開嘅PVC太空機械Feel。<br><br>記者：陳諾堯<br>攝影：伍慶泉<br>Model：Tais.F@StarzPeople<br>Makeup&amp;Hair：PhoebeCheong</p><p>白色有帽連身短褲$4,900（a）<br> 白色有帽短身背心$2,790（a）<br> 黑色閃閃長手襪$690（a）<br> 灰銀色Metallic毛毛<br> LegWarmers$1,990（a）</p><p>因ANGEL而聞名</p><p>聽見ThierryMugler呢個名好容易諗起旗下嘅ANGEL星形香水，可見佢嘅香水原來仲出名過時裝。其實出生於1948年嘅Thierry，主力係一位時裝設計師，同時愛好攝影的他亦曾是一位芭蕾舞蹈員，多才多藝就連設計都走獨特路線。Thierry鍾意玩尖角Style，就好似ANGEL香水一樣同樣起角，顏色喜好實色，一睇就會知係佢嘅Creations，夠晒Signature。今次同Lafuma合作嘅所有物件上都有個星形Logo，等大家一眼就認到！</p><p>黑×閃銀色長袖樽領冷衫$3,900（a）<br> 灰銀色MetallicSkiPants$5,900（a）</p><p>粉藍Metallic×灰色毛毛大褸$14,900（a）</p><p>黑×白色毛毛SkiJacket$9,490（a）</p><p>交叉作非常太空</p><p>好多時冬天着羽絨雪褸都係得一個款，就係腫！就算買到收身款，都好難做到好潮好Fashionable。今次法國Outdoor牌Lafuma同ThierryMugler交叉嘅雪裝就唔同，睇落已經夠時尚同新鮮感，顏色以白、銀、黑色為主，感覺太空同時又有雪地Feel，最重要係用料質地都非一般。其中黑色灰毛毛頭笠，一件搞掂唔使戴頸巾同冷帽；另外LegWarmers仲型，將佢套喺雪靴出面着，由外包到內，雙腳一定唔會凍親！想入手呢個Collection，先買配件如手襪、手袋等做Tasters就最好不過。</p><p>雪靴出洞</p><p>上身咁鬼Snow，下身當然都要有配搭啦！澳洲嘅羊毛UGG就興到差不多係女都有一對，最近仲見到有好多男仔着Mini款。一到冬天就係BootsWorld，玩夠Furry倒不如轉玩實淨嘅Clean款雪靴。市面上嘅SnowBoots款式都算多，但係金融海嘯過後化唔化算都係一個問題，我就揀中咗幾款中價品牌，佢哋嘅雪靴款一啲都唔弱，好似日牌LoveBoat咁，款式易襯又Young，仲可以捲啲毛毛落嚟，長短筒都得。另外UGG最新嘅Snowpeak款雖然要成二千幾蚊，但勝在耐用保暖又防水，我買呢對去滑雪一流！</p><p>查詢：<br> （a）Lafuma（34282725）<br> 觀塘創紀之城5期apmUC28號舖<br> <br> （b）i.t（25040025）<br> <br> （c）Lacoste（27350387）<br> <br> （d）Outlet（23323132）<br> <br> （e）ExchangeSeries（29722889）</p></body></html>