<html><header><meta charset="utf-8"><title>潮友話事：<br>有米諸葛後人　日日都要買</title></header><body><h1>潮友話事：<br>有米諸葛後人　日日都要買</h1><p>相信喺Model界就只得佢一個嘅名字咁架勢堂，佢係邊個？咪就係憑一個胚芽好立克廣告，而令廣大電車男封佢為偶像，仲紅過JaniceMan同AngelaBaby嘅諸葛亮第63代後人──諸葛梓岐（Marie）！認識Marie有一年，佢經常將歡樂帶畀身邊人，有錢有車有樣有身材，月花幾萬置裝，出Trip最少使十萬。點使法？跟住嚟啦！<br><br>記者：陳諾堯<br>攝影：陳陶鈞、林栢鈞<br>Model：Marie.Z@Calcarrie's<br>Makeup：CoCoWong<br>Hair：RayHuiHairConcept@W1</p><p>Moussy綠色吊帶背心$350（購自日本）<br> Splendid黑色長身背心$800（購自加拿大）<br> Moussy雪紡豹紋圖案MiniSkirt$400（購自日本）<br> Mimosa黑色高踭Lace-upKnee-highBoots約$4,000（購自加拿大）&#13;</p><p>bebe黑×黃色貼身CocktailDress$800（購自Honolulu）
</p><p>GraceHats黑色毛毛帽$250、MC黑白色菱形圖案Tie$280、BurberryBlueLabel白色短袖恤衫$1,250、黑色半截裙$1,500（全購自日本）</p><p>只想做CatwalkModel</p><p>上年6月，Marie單人匹馬從Vancouver嚟到香港嘗試闖一番事業，當時完全無諗過做Model，機緣巧合下經Auntie介紹入咗Calcarrie's做全職模特兒。唔講唔知，原來佢由細到大都只想做一個行貓步嘅Model，「我自細就好想行Catwalk，覺得啲衫飄吓飄吓好勁，行嗰時有流星Flash嘅感覺！」就係因為咁，Marie十幾歲嗰時已經有習慣，喺日常生活中訓練自己做CatwalkModel，「我以前好鍾意即買即着，去一間Shopping完就換新衫（戲中情節？），餘此類推，覺得自己好似做緊FashionShow咁！大個咗就無咁喇！可能細個時會特別介意人哋點樣睇自己，反而𠵱家我係我，鍾意點就點，唔再係以前愛HighProfile嘅細路女。」Marie話早前佢終於有機會第一次行衫騷，第一刻覺得好緊張，有想暈嘅感覺，過咗一陣就已經揮灑自如。</p><p>男友一定要BodyCheck
</p><p>生活無憂揸靚車，聽落已經好Perfect，但原來Marie揀男友都要求好高，最好係醫生㖭！點解？全因為大小姐嘅超潔癖！「因為小時候住過醫院，所以好怕醫院。有時誇張到一星期睇幾次醫生，好怕自己有病，少少嘢都走去搵醫生，所以如果追求者係Dr.嘅話機會會大好多，會覺得有個護身符喺身邊！」<br> Marie日常生活都有好多CleanHabit，首先佢唔會亂俾人入佢睡房。記者就親身經歷過一次，行入房傾偈剛預備坐上張床嘅一刻，Marie忽然大叫：「做咩呀妳！」原來外人唔可以坐上佢張床，就算要都要搵佢啲衫墊住先坐得，真係笑死！仲有一樣潔癖揀男友條件，就係如果佢真係想同一個男仔開始拍拖，個男仔就要有心理準備同佢去做個BodyCheck，證明佢係健康無病無痛，先至可以一齊幸福落去！我就覺得呢個Policy唔錯，夠認真亦表現到真心！</p><p>我有購物癖？</p><p>女人天生購物狂，家境富裕嘅Marie就更加係，話唔知點解每日都會買到嘢返屋企！去到佢屋企，環境清潔整齊，原來所有買嘅嘢都入晒櫃，打開櫃即見到層層叠手袋、盒盒整齊嘅眼鏡、衫全部有衣架掛好，好錫自己嘅戰利品。
</p><p>諸葛私家居</p><p>LV袋有成十幾個，常用嘅Chanel手袋都有一堆。
</p><p>呢度嘅鞋只屬冰山一角，做Model因為工作所需，越買越多高踭鞋。
</p><p>買眼鏡係Marie嘅Shopping習慣，所以一見到鍾意嘅款式就會忍唔住手買。</p><p>Marie's飛佛
</p><p>Gucci黑色太陽眼鏡約$4,000（購自Honolulu）<br> <br> 「呢副係最近買嘅，我鍾意佢鏡面夠大又新款，戴上去遮到晒成塊面！」</p><p>ChromeHearts粉紅色太陽眼鏡約$7,800（購自Honolulu）<br> <br> Marie一向都覺得ChromeHearts手工靚好Detailed，難得買到佢最愛嘅粉紅色。&#13;</p><p>CartierLoveBangle$26,000&amp;Cartier粉紫色鑽石腕錶約$45,000<br> <br> 「隻錶係我今年專登買嚟襯番隻LoveBangle，我最鍾意Cartier呢個款，覺得佢可以Casual同高貴都得，好多變化。」</p><p>ChopardHappySport白色白金鑽石腕錶$168,000（爹哋送）<br> <br> Marie好鍾意呢隻錶，因為係生日Daddy送，個款又啱自己，真係Sweet！</p><p>Prada桃紅色漆皮高踭鞋約$4,000<br> <br> 年半前買，Marie話佢好舒服又易襯，係常着之選。</p><p>StellaMcCartney黑色透明漆皮高踭鞋（朋友送）<br> <br> 「呢對鞋個Shape着得對腳好靚，有對啱自己嘅黑色HighHeels好方便，咩都襯到。」&#13;</p><p>Chanel灰藍色Metallic2.55ChainBag$25,000（購自加拿大）<br> <br> 「呢個袋款好多人都有，佢個款真係好襟興又型，呢個Metallic色係我至愛。」</p></body></html>