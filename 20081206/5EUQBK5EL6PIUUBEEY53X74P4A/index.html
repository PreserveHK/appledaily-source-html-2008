<html><header><meta charset="utf-8"><title>等袋聖誕</title></header><body><h1>等袋聖誕</h1><p>女人愛與袋結緣，無論是購物袋、手袋或化妝袋也好，價錢由幾十蚊起甚至上萬，總之鍾意就得！不過一個不需要經常曝光的化妝袋，如果刻意用錢買又有點不合乎現時的經濟原則，但隨手執起一個袋來充當化妝袋又未免太過不去！趁聖誕將至，各大妝牌都深明女士的需要，紛紛推出各款亦華亦實的化妝袋加ChristmasSet，用來去Party都不失禮，價錢仲唔錯㖭！入手要快啦！<br><br>記者：曾玉瑩<br>攝影：楊錦文（Model）、伍慶泉（產品）<br>Model：WingChan@PureModels<br>Makeup：AnnieChow@AvatarPrincess</p><p>一袋過</p><p>臨近聖誕節，各大品牌都相繼推出各款聖誕Set務求吸引更多顧客，價錢更比平時便宜，所以撇除送禮，自用一樣夠實際。其中又以連套裝附送的化妝袋最實惠，即使用完所有化妝品，仍然有一袋傍身。雖然小袋子是隨Product附送兼「無料」，不過由Size到款式都樣樣有齊！任你揀！</p><p>外形夠Cool</p><p>黑色膠質長方形拉鏈袋，襯托着AnnaSui簽名式壓花，用來當化妝袋又或者裝隨身物件如iPod或NDS一樣合用！</p><p>眼影掃最齊
</p><p>LauraMercier的專業化妝掃是化妝師的好幫手，而一般用家買這套迷你掃已夠用有餘。加上銀色漂亮化妝袋，低調得來又搶眼。</p><p>大方得體</p><p>紅色絹質小手袋，Size夠大，方便當ClutchBag用，鮮艷紅色最夠節日氣氛。想擁有這手袋Set便要先購物滿$480，再加$240換購。</p><p>小巧時尚</p><p>想吸引派對內眾人目光，櫻唇便要無時無刻都滋潤豐滿！BobbiBrown推出精選唇彩Set，附送小巧金色拉鏈袋，偷偷去補番個靚嘴都不會被發現！</p><p>銀色夠Trendy</p><p>SilverClutchBag加上一套最新銀色系列化妝品，很有節日氣氛之餘又實用，袋身修長，而容量亦夠深。</p><p>LauraMercier（26871028）<br> AnnaSui（35807091）<br> EsteeLauder（22658014）<br> BobbiBrown（21159691）<br> Clinique（27711376）</p></body></html>