<html><header><meta charset="utf-8"><title>牽一發：富咸平手咪手「曼」 - 牽牛</title></header><body><h1>牽一發：富咸平手咪手「曼」 - 牽牛</h1><p>連雲格都有玩嘅足球領隊電腦遊戲FM又出09年版，小弟由CM1代支持到而家，當然即時入手；不過新加功能方面，好似3D畫面、助教提點、出席記者會等新功能，花巧有餘，對我呢啲扮專業玩家就冇咩吸引力。<br> FM最大賣點始終係真實性，據聞歐洲唔少大球會領隊，都透過呢個game搵新星；而09年版，曼城果然變得財力雄厚，一開始已經有6,000萬鎊畀你買人，唔夠？仲可以搵中東油王加碼。<br> 不過現實世界，曼城又唔係咁叻，周六早場作客富咸，富咸氹仔浸蛟龍，平手盤支持富咸，幫我8連勝呀！<br> <br> 讓球：富咸（平）<br> 心得：曼城作客冇料到<br> 近5場往績：WWWWW<br> <br> 牽牛<br> 列貝利、拿斯尼、哥古夫……個個都叫「新施丹」，不過施丹喺我心目中只得一個！</p></body></html>