<html><header><meta charset="utf-8"><title>馮仁昭四圍超：鍾欣桐送衣物到四川 - 馮仁昭</title></header><body><h1>馮仁昭四圍超：鍾欣桐送衣物到四川 - 馮仁昭</h1><p>鍾欣桐（阿嬌）中秋節秘密去完四川擂鼓鎮做義工之後，日前阿嬌又透過一個慈善組織，靜雞雞去咗當地嘅北川羌族自治縣白坭小學，送日用品同食物畀小朋友，佢仲捐咗價值3萬餘嘅禦寒物品。因為阿嬌此行好低調，所以冇乜人知，仲唔俾人影相同錄影。據內地網站話，阿嬌一行5人取道江油出發，因為好多公路喺地震中遭破壞，結果換咗兩次車先到達。</p></body></html>