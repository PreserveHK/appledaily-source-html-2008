<html><header><meta charset="utf-8"><title>拉闊足球場：唔計C朗　誰是紅魔封王功臣 - 牽牛</title></header><body><h1>拉闊足球場：唔計C朗　誰是紅魔封王功臣 - 牽牛</h1><p>今季曼聯封王英超幾成定局，今集《拉闊》就集中討論曼聯除基斯坦奴朗拿度（C朗）外，誰是球隊稱霸英超的最大功臣；不少讀者都投紅魔副隊長里奧費廸南一票，至於我哋名家牽牛和藍鑽石，則認為油王和伯明翰球員都有功勞！</p><p>無難度：費Sir記首功</p><p>今次曼聯對住爭歐洲賽資格嘅布力般，極有機會失分，主要係因為紅魔有歐聯後顧，分分鐘收起5、6個正選；加上已經攞咗大半隻盃，今場鬆一鬆都唔係奇事。<br> 我唔覺得C朗係奪標最大功臣，因為踢波係踢整體，反而費Sir先係捧盃嘅真正原因，冇佢調兵遣將，成季都令球隊士氣高昂，邊有可能贏到英超。<br> 我有賭波，亦有賭馬，不過覺得後者好玩啲，事關馬會夠廉潔，少假嘢，反而波就好多假嘢，假到你唔信。<br> <br> 金句：我覺得賭波有時仲假過賭馬，好鬼難賭。<br> <br> 無難度貼士<br> 星期六46布力般流浪1:1曼聯（7倍）<br> 星期日48桑坦德1:4皇家馬德里（50倍）<br> 星期日51拖連奴0:2國際米蘭（7倍）</p><p>祥哥：里奧夠穩陣</p><p>雖然我係車仔球迷，不過見到愛隊自殺，對住韋根都失分，真係好失望，所以今次都要改捧曼聯。講到紅魔，最大嘅功臣應該係里奧費廸南。喺里奧領導下，球隊今季只係失咗18球，成個英超最少；而且佢踢中堅呢個位好穩陣，加上較少傷患，所以比拍檔尼曼查維廸更為搶鏡，難怪費Sir都話佢係將來嘅隊長人選。<br> <br> 金句：鬼叫車仔唔爭氣自殺咩，??家咪送咗隻盃畀人囉！<br> <br> 祥哥貼士<br> 星期六46布力般流浪0:2曼聯（7倍）<br> 星期日48桑坦德1:3皇家馬德里（16倍）<br> 星期日51拖連奴0:2國際米蘭（</p><p>阿樂：朴智星夠搏</p><p>下個禮拜就要作客巴塞，我認為紅魔需要一場大勝壯行色，今次對住布力般，3:0係合理戰果，就算出後備，論質素都夠贏喇！<br> 紅魔今季咁好成績，有好多功臣，自己較為鍾意同樣係亞洲人嘅朴智星，因為佢夠晒搏命，落場亦全唔吝嗇氣力，上次對羅馬嘅入球，都係靠佢出波。一個亞洲人能夠喺英超立足，真係唔容易㗎。<br> <br> 金句：曼聯勝在後備質素好，封王都因為呢個原因。<br> <br> 阿樂貼士<br> 星期六46布力般流浪0:3曼聯（12倍）<br> 星期日48桑坦德0:2皇家馬德里（8倍）<br> 星期日51拖連奴0:1國際米蘭（5.5倍）</p><p>講波有禮送</p><p>只要你以webcam打入傾波，不但會由我哋代買3串7波膽，講得最好嘅一位仲可以得到布力般球衣，咁筍，快啲上網登記啦！<br> <br> 《拉闊足球場》下次舉行日期：24/04<br> <br> 想參加？即上 http://soccer.atnextcom/jp/soccer <br> <br> 節目重溫： http://sport.appledaily.com </p></body></html>