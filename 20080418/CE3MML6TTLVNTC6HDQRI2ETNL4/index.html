<html><header><meta charset="utf-8"><title>大蛙手：曼聯爭標冇得「流」力 - 青蛙仔</title></header><body><h1>大蛙手：曼聯爭標冇得「流」力 - 青蛙仔</h1><p>最近追緊「畸寶」套日劇《女人愛鬥大》，戲裏面飾演一個冇身材嘅售貨員嘅伊東美咲，好希望好似佢下屬咁奇峯突出，個故仔都幾搞笑。十個女人有九個都想有玲瓏浮凸嘅身材，但聽啲有身材嘅女性朋友講，身材好都有唔好處，至低限度着某啲衫會唔好睇。而做人就係咁矛盾，冇嘅時候恨有，有嘅時候就嫌麻煩。<br> 講開身材，曼聯嘅C朗就真係幾「弗」，尤其嗰6嚿腹肌引死好多女人，亦令唔少麻甩仔羨慕。向英超冠軍進發嘅曼聯，今晚作客冇嘢好爭嘅布力般流浪，贏波冇問題。<br> <br> 主客和：曼聯勝<br> <br> 心得：曼聯目標鮮明<br> <br> 近5場往績：輸輸贏輸輸<br> <br> 青蛙仔<br> 睇德國波同埋英國波大，大個之後攻埋日本波，兼且對日本藝能界幾有研究。</p></body></html>