<html><header><meta charset="utf-8"><title>邦民女10萬炒股<br>瞄準千萬豪宅</title></header><body><h1>邦民女10萬炒股<br>瞄準千萬豪宅</h1><p>18歲卜卜脆的𡃁模新股神「邦民女」羅凱珊（Kama），對投資甚有心得，日前股市狂瀉，人心惶惶，Kama自言玩股票已有一年時間，更曾賺過五位數字，現在有意趁低吸納，還表示最鍾情滙豐控股，揚言要賺千萬買豪宅。</p><p>電影《爆粗BAND友》前晚在旺角新世紀廣場舉行「WE嘩鬼叫首映禮」，出席嘉賓有「邦民女」Kama、關楚耀、農夫、艾粒、MR.和梁政珏等，其中艾粒成員少爺占和Donald分別扮成惡魔BAND友以及牛蒡男造型亮相。關楚耀和MR.則展示合作設計的結他，現場的高潮樂隊更豎起中指大唱粗口歌。</p><p>關楚耀投資損手</p><p>Kama在日前股市狂瀉時揚言要趁低吸納，她說：「仲留意緊，因為仲有下跌嘅空間，我已經玩咗一年，有賺過五位數字，我唔敢問人攞貼士，有都唔敢信，不過我比較鍾意滙豐控股。」記者問她如此熱愛玩股票，可擔心被人懷疑如葉翠翠般突然富貴？她說：「我唔係太專業，我係正股投資嘅，我用咗六位數字投資，賺番嚟嘅錢會儲起佢，我有理財㗎，我都想買過千萬嘅樓住。」Kama果然有大志。<br> 關楚耀也表示有投資股票，在今次金融風暴中他也受到影響，他說：「我都有損手㗎，有六位數字咁多，做咗大閘蟹啦。契爺阿倫（譚詠麟）唔喺香港，都冇乜貼士，我唔會再投資住。」<br> 此外，Kama前晚亮相《蘋果》網站直播節目《娛樂開CHAT》，主持人懷鈺問到其感情事，她說：「𠵱家冇拍拖，之前都有同男仔約會過，但最後都冇一齊。」<br> 聲稱未拍過拖的Kama更表示有相士指她到30歲才有真命天子出現。大家可登入《蘋果》網站 http://ent.appledaily.com隨時重溫節目。 <br> 採訪：張俊銘、懷鈺<br> 攝影：黃偉雄、林德雄</p></body></html>