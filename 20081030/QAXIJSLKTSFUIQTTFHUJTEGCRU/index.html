<html><header><meta charset="utf-8"><title>秋風起　頸巾必Big</title></header><body><h1>秋風起　頸巾必Big</h1><p>大家好！又係一年一度報道秋冬Scarf大巡禮嘅時候，雖然踏入十月底嘅天氣，仍然令人欷歔地感覺熱熱哋，但亦無阻大家對Scarf必買一條傍身嘅決心。於千千萬萬條Scarf當中，搜尋可入手Scarf款式實在令人頭痛兼欲裂，不過，喺嚴選之下，以大大大Scarf為今次重點推介！<br>我哋知道大家都鍾意用邊款Scarf，因為我哋都鍾意用咯！<br><br>記者：吳美美<br>攝影：林栢鈞<br>Model︰LouisaNg@Elite<br>Makeup:WillOr（http://hk.myblog.yahoo.com/willwillmakeup）<br>Hair:Molly</p><p>大條Scarf有幾好用，相信大把女士比小記更清楚更了解，更進一步係，Scarf開始變成女士們繼買鞋後，又一樣會怒買嘅產品。而小記推薦大家到Cocktail入手大條Scarf，大部份款式喺市面幾難見到，如德國貨Fummel+Kram，刺繡圖案似食鬼遊戲公仔，兼有流蘇圍邊，簡單地戴上頸，已經型字彈出。至於連卡佛新入手的美國品牌ThousandReasons，只簡單挑用黑白色燕子或字母圖案，正方形大Scarf，CasualLook時披上身，必成為被SnapShot對象，價錢亦只需幾百蚊，抵入！若以圖案方面入手，小記會選擇Initial的絲印FlockPrintScarf，手工細緻，顏色對撞亦造到應有效果，質地滑一滑，價錢要標至千幾銀係有原因嘅。</p><p>潮戴Scarf三look<br>軍look</p><p>Fummel+Kram黑白色刺繡Scarf$3,295（c）</p><p>雙圈look</p><p>Fummel+Kram黑白色刺繡Scarf$3,295（c）</p><p>層層look</p><p>Initial橙紫色羽毛FlockPrintScarf$1,790（d）</p><p>Shoplist︰</p><p>（a）agn囗sb.（28819129）<br> 銅鑼灣京士頓街2-4號1&amp;2A號舖<br> <br> （b）BrooksBrothers（25233366）<br> 中環太子大廈地下<br> <br> （c）Cocktail（29074388）<br> 利園商場201號舖<br> <br> （d）Initial（28829044）<br> 銅鑼灣告士打道310號StyleHouse地下A號舖<br> <br> （e）LaneCrawford（21183638）<br> 銅鑼灣勿地臣街1號</p></body></html>