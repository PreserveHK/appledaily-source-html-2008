<html><header><meta charset="utf-8"><title>李璨琛悔酒後動粗</title></header><body><h1>李璨琛悔酒後動粗</h1><p>李璨琛（Sam）與友人合資7位數在尖沙嘴開設意大利餐廳，徐濠縈、甘國亮和梁漢文等前來到賀。對於早前醉酒箍記者頸，阿Sam深表歉意並說：「我睇完相覺得好失儀，我想同嗰兩位記者講聲唔好意思。女友罰我跪玻璃喇，以後會飲少啲。」阿Sam自爆曾醉酒後瞓在銀行門口。</p><p>梁漢文請尹佬飲</p><p>有雜誌指呂方炒燶股令嘟嘟鄭裕玲與他分手，嘟嘟舊愛甘國亮表示不知此事，問到二人當年拍拖是否經濟獨立，他說：「我冇印象，成個世紀嘅事。愛情要有波折先有趣，有過都叫幸福，林青霞都好大年紀先搵到如意郎君。」<br> 此外，梁漢文透露其舅父尹志強身體很好，他說：「佢財政冇問題，身體情況令人放心，我對佢嘅鬥志有百分百信心，我都有叫佢嚟飲。」<br> 採訪：李珮洳　攝影：黃偉雄</p></body></html>