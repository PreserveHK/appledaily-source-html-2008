<html><header><meta charset="utf-8"><title>L'Arc~en~Ciel開騷晒韓文</title></header><body><h1>L'Arc~en~Ciel開騷晒韓文</h1><p>日本樂隊L'Arc~en~Ciel相隔三年嘅韓國演唱會，噚晚喺首爾奧林匹克運動場舉行。已經係第二次喺當地開騷嘅L'Arc~en~Ciel，主音hyde除施展渾身解數外，又用韓文冧fans。樂隊將於本周六殺到香港，喺亞洲國際博覽館演出一場。</p></body></html>