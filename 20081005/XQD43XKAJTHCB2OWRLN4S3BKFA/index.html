<html><header><meta charset="utf-8"><title>本報記者新加坡直擊<br>N5800奉指聽歌</title></header><body><h1>本報記者新加坡直擊<br>N5800奉指聽歌</h1><p>音樂手機咪來來去去嗰幾招：高容量、快捷音樂鍵，That’sall！記得《黑夜之神》裏面Batman用嗰部Nokia手機，雖然官方話只係「疑似」啫，但近期16:9玩Touch嘅機款確實冇幾多，咪以為人哋唔知喎！<br><br>記者、攝影：陳國輝</p><p>現場打鑼打鼓</p><p>Touch玩法多</p><p>個人覺得玩Touch手機，首選始終係iPhone，無論睇相上網或打機，反應超快超流暢。HTC雖然分唇勁同支援Windows系統，但PDAPhone反應始終遲鈍少少。<br> N5800表現中規中矩，冇咗MultiTouch放大縮細唔緊要，勝在睇相時逐張揭速度夠快，機身仲會震一下畀反應你。今次，佢更喺機面加入MediaBar，㩒個Shortcut即彈聽歌睇片Icon，快捷好多。</p><p>ContactsBar湊腳開枱</p><p>除咗MediaBar，另外亦增加ContactsBar，主畫面上你會見到有幾格人頭相，唔使進入電話簿，篤吓幅相就會直接打畀對方、SendSMS或更改聯絡人資料，但係，佢最多只提供4個位置，如果你只係想湊夠四隻腳開枱或約埋鋤D，勉強可留多一名作後備。</p><p>結他Pick手繩篤芒</p><p>既然以音樂為題，包裝上都略見心思，當中最盞鬼係唔一定搵Stylus來篤芒寫字，因為跟機會附送一條用結他Pick設計嘅手機繩，上面印住個NokiaLogo，可裝飾之餘亦夠實用；另一樣係軟膠手機套，佢附設埋一個迷你座枱架，當然係俾你放書枱上聽歌啦！</p><p>ShowTime</p><p>Profile</p><p>制式：WCDMA/GSM三頻<br> 體積：111×51.7×15.5mm<br> 重量：109g<br> 通話時間：540（2G）/300（3G）分鐘<br> 主要功能：MediaBar、ContactsBar、nHD16：9屏幕、3.5mm耳筒、內置8GB、支援16GBmicroSD、HSDPA、Wi-Fi、GPS<br> 顏色：紅、藍、黑</p></body></html>