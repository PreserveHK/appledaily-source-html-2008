<html><header><meta charset="utf-8"><title>潮童出手！$88日Tee晒冷</title></header><body><h1>潮童出手！$88日Tee晒冷</h1><p>最近好多舖頭都玩清貨特賣，Dream今期開倉直情低至半折，$24蚊件Tee都夠膽死，真係畀咗個Dream價益大家！鍾意日本街牌嘅潮童更加要擔定凳仔去打蛇餅，皆因$88已經買到你哋耳熟能詳的潮牌如Undercover、Undefeated、OriginalFake、Hare等等夢寐以求嘅Tee，現場仲有各大日產潮牌單位瘋狂勁減，快啲Mark定目標掃貨喇！<br><br>記者：陳諾堯<br>攝影：林栢鈞<br>Model：Fu@Stagemodels</p><p>（左）<br> BillionaireBoysClubBBC白色雪糕圖案Tee<br> 原價$880<br> 開倉價$550<br> <br> HeadPorter藍色洗水直腳牛仔褲<br> 原價$3,980<br> 開倉價$2,780<br> <br> Visvim×Sophnet.金色高筒輕便鞋<br> 原價$3,980<br> 開倉價$2,780</p><p>（右）<br> HystericGlamour×AndyWarhol粉藍色長袖Tee<br> 原價$1,280<br> 開倉價$640<br> <br> Neighborhood黑色洗水爛牛<br> 原價$6,980<br> 開倉價$4,890<br> <br> Visvim綠色碎花腰包<br> 原價$2,280<br> 開倉價$1,140<br> <br> Visvim×藤原浩黑藍色Boots<br> 原價$7,000<br> 開倉價$4,900</p><p>男潮<br>Undercover冧到$88</p><p>$88可以買到件高橋盾的Undercover你信唔信？無呃你喎，不過就唔使搭車去到柴灣買行貨，旺角潮特就有得你掃。不過開倉款大部份都係白色，鍾意着Plain同走Minimal路線嘅就啱晒。現場仲有PowerToThePeople喪減至半折，即係$24蚊有件，我覺得淨係買佢件Tee上面啲閃石都唔止呢個價啦！</p><p>女潮<br>重煲$88SLY</p><p>轉季有好多女仔都開始轉買冬天大褸外套，但其實着Tee打底反而可以襯多幾重Layers。今次開倉的女裝Tee一啲都唔弱，澀谷系的moussy就無喇，但另一中流砥柱SLY就有得減，而且同男潮Tee一樣減到$88，絕無偏心。唔鍾意着男Tee埋沒玲瓏曲線的女潮童，啱晒！</p><p>半價掃JamHomeMade</p><p>JamHomeMade係日本潮飾品牌，同無數大潮牌玩過Crossover，例如Stussy、ZUCCa、Number(N)ine和Mastermind等，喺香港更有SillyThing主力催谷。今次旗下Accessories皆以半價So畀大家，真係當入門級入手都唔錯。除此之外，其他日牌如Bapy、Porter、Supreme、Hysteric和Heather等小物全部減至超低價，好多仲係私人珍藏只得一兩件，趁早去排定隊喇！</p><p>開倉日期：即日起至10月11日<br> 開倉時間：2:00pm-10:00pm<br> 開倉地點：旺角潮流特區地庫B29號舖<br> 查詢：Dream（21111176）</p></body></html>