<html><header><meta charset="utf-8"><title>娜姐密會洛廸古斯</title></header><body><h1>娜姐密會洛廸古斯</h1><p>樂壇天后麥當娜（Madonna）早前同32歲紐約洋基隊棒球明星洛廸古斯（AlexRodriguez圖）傳緋聞，間接令洛廸古斯同太太鬧離婚。雖然雙方極力否認有染，但娜姐趁上星期二到紐約巡迴，又再被目睹相約洛廸古斯喺當地嘅墨西哥餐廳DosCaminos密會。據目擊者講，佢哋當日專登揀張最貼角落嘅枱坐，態度仲明顯好親暱㖭。</p></body></html>