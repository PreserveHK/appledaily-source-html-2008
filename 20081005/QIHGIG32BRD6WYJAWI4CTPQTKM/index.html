<html><header><meta charset="utf-8"><title>火辣戰果：3:2反勝曼城　紅軍好勁 - 阿呢斯奧</title></header><body><h1>火辣戰果：3:2反勝曼城　紅軍好勁 - 阿呢斯奧</h1><p>周日英超兩支藍軍命途迥異！曼城半場領先2:0，但及後踢少一人，形勢急轉直下，客軍利物浦由費蘭度托利斯（F托利斯）梅開二度、古積特補時建功以3:2反勝，延續不敗金身，真係犀利；車路士則由祖高爾和安歷卡上半場的入球，主場贏阿士東維拉2:0，以得失球壓倒紅軍，續在超聯高踞榜首！<br>阿呢斯奧</p><p>車路士今仗獲祖高爾傷癒復出，較人意外的是塞爾維亞中堅伊雲洛域，取代卡維奴夥拍泰利扼守中路。一直取得主動權的車仔，戰至22分鐘，由祖高爾接應林柏特妙傳，窄角度射近柱成1:0。及後，林柏特來記罰球勁轟，惜角度欠奉，導致無功而還。<br> 43分鐘，車仔再下一城，艾殊利高爾左路沉底傳中，波歷克先射被救出，安歷卡補射不入，猶幸自己「執雞」成2:0。換邊後，維拉縱使積極反撲，俱過不了施治的十指關，3連勝佳績告終，車仔輕鬆全取3分，續在聯賽榜領導群雄。</p><p>F托利斯梅開二度</p><p>眼看藍戰士揚威，另一支藍軍曼城卻有頭威無尾陣，主場被利物浦以3:2反勝。甫開賽，紅軍反客為主，若非古積特接應利亞拿的傳中近門抽高，已打開悶局。只藉反擊威脅客軍的大門的曼城，卻於19分鐘得手；快馬胡禮菲臘斯右路發難，先是祖奧試圖攻門遭破壞，羅賓奴的乘亂施射亦無法得逞，反而後上的艾利蘭漁人得利，怒射先開紀錄。<br> 戰至42分鐘，西班牙左閘加里度，罰球命射中鵠，把比數寫成2:0。上半場，紅軍空有控球權，但面對屯重兵後防的曼城，攻勢始終隔靴搔癢。下半場，紅軍仍面對同樣局面，但西班牙「金童」F托利斯在55分鐘，接應助攻的艾比路亞傳送破網，追成較接近的1:2。67分鐘，曼城右閘薩巴列達因粗野攔截沙比阿朗素，遭球證直接出示紅牌驅逐離場；73分鐘，F托利斯接應謝拉特開出角球，楔前柱頂成2:2；補時兩分鐘，古積特近門射成3:2，為紅軍延續5勝2和的不敗身。</p><p>熱刺負侯城7戰未勝</p><p>此外，今夏大事擴軍的熱刺頹勢未止，主場迎擊侯城，遭對手中場祖雲尼又射入一記「世界波」打垮，聯賽7場仍未打開勝利之門，領隊拉莫斯的帥位岌岌可危；異軍侯城贏波後更暫打入三甲位置。</p></body></html>