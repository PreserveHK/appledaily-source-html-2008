<html><header><meta charset="utf-8"><title>阿Sa證阿嬌造訪白龍王<br>「都係求平安健康囉」</title></header><body><h1>阿Sa證阿嬌造訪白龍王<br>「都係求平安健康囉」</h1><p>自從淫照事件後，鍾欣桐（阿嬌）一直深居簡出，事業未見起色，早前有台灣藝人在泰國遇見她求見白龍王，未知是否求白龍王指點迷津。其拍檔蔡卓妍（阿Sa）昨日出席活動時，坦承早前與鍾欣桐及老闆楊受成一起見過白龍王。</p><p>蔡卓妍、江若琳與衞詩等一班歌手昨日出席在杏花邨舉行的「新城慈善K唱遊@MTRShoppingCentres」活動，早前台灣藝人楊繡惠在節目《心花朵朵開》中爆料，指在泰國見到鍾欣桐會見白龍王。</p><p>曾被剪小撮頭髮</p><p>記者昨日向阿嬌的拍檔阿Sa求證，她說：「好耐之前嘅事啦，我都唔記得係6月定7月嘅時候，我都有見呀。嗰次係同老闆楊受成，仲有一啲公司嘅藝人、同事一齊嘅。」問她可知阿嬌祈求甚麼？她說：「都係求平安同健康囉，其實都係好casual咁去，唔係特別要求啲咩。」問阿嬌是否被白龍王剪去一撮頭髮？阿Sa說：「佢冇同我講喎，我哋係分開入去見嘅，就算有都唔出奇，好多人都俾佢剪過頭髮，我都有試過，不過今次冇之嘛。」阿Sa透露每年都會去見一次白龍王。<br> 眾星在昨日的活動可自由揀唱喜歡的歌曲，問阿Sa會否點緋聞男友鄭中基的歌，她說：「唔會呀，男聲點唱呀。」問她會否和鄭中基去唱K？她說：「我成年冇唱K喇，之前都有同佢唱過，咪係拍戲嘅時候，同一班工作人員唱囉。」</p><p>江若琳台灣散心</p><p>此外，江若琳表示月底向公司請了三日假期，會與友人到台灣旅行，她說：「因為我啲朋友知我呢排唔開心，所以佢哋請我去玩幾日散下心。」<br> 採訪：胡比<br> 攝影：黃偉雄</p></body></html>