<html><header><meta charset="utf-8"><title>車事情報局：韓製新Van王　月中加價</title></header><body><h1>車事情報局：韓製新Van王　月中加價</h1><p>車報員收到風，之前攻陷香港商用車界嘅韓國HyundaiH-1，先前代理以超值價$159,900起發售嘅首70部配額已經全部售罄，真係巴閉！咁又係呀，H-1有個超豪MPV造型、超似私家車嘅車廂陳設，同埋隨時可以打低對手嘅超大載貨空間之餘，最重要係佢嗰台符合EuroIV環保條例嘅2.5公升柴油Turbo引擎，更有高達170匹嘅壓倒性超強馬力，唔怪得吸引到班用家嘅同時，仲搞到班同級對手要變陣應付㖭！<br>家陣尚有少量第二批唔使16萬嘅現貨，若想執平嘢嘅話就要快手，事關代理會由5月14日起調高售價約5%，而且仲涵蓋標準版同豪華版，所以我車報員都係奉勸大家：有買趁手！<br><br>記者：車報員<br>查詢：HyundaiHK（34288288）</p></body></html>