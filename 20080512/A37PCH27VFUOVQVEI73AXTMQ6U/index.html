<html><header><meta charset="utf-8"><title>蘋果批：三位媽媽的故事</title></header><body><h1>蘋果批：三位媽媽的故事</h1><p>蘋果批Online<br>Click入http://pie.appledaily.com收看<br>歡迎透過web-cam即時發表意見或致電29908648安排親身上場<br><br>電郵：mailto:pie@appledaily.com<br>網誌：http://pieatapple.wordpress.com</p><p>尊嚴、自豪等價值觀，從何而來？是因為政府政策，我們生活才有尊嚴？當然不是。價值觀往往源於我們的父母；而兒時和我們最親密的母親，更往往是影響我們一生最大的人……<br> <br> 主持：楊卓華　高明輝</p><p>自豪</p><p>王麗君：佢最大願望係一張大學文憑。佢自己報讀公開大學，但冇同我講，到畢業時，佢話你今日一定要陪我去一趟，但佢冇講乜嘢事，原來係去攞（大學）證書……一直以來，我覺得因為年紀已大，叫佢唔好咁執着，點知佢已經搞掂咗。嗰一刻，我好感動。</p><p>座右銘</p><p>毛孟靜：我讀一、二年班時，有次默書好低分，要見家長。我媽媽當年係新移民，唔識講廣東話，被我老師指住嚟話。返屋企時，我媽媽拖住我隻手，用上海話同我講：「媽媽唔識英文，你自己學，做人要爭氣。」「做人要爭氣」呢五個字，成為我一生嘅座右銘。</p><p>尊嚴</p><p>江太：喺我能力範圍之內，將仔女教好、成才，作為媽咪，我就有滿足感。至於以後仔女搵幾多，我認為，只要喺自己能力範圍之內，搵到嘅錢，唔論多少，都有一個尊嚴。</p></body></html>