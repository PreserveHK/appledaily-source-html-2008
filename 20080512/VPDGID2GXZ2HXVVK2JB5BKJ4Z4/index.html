<html><header><meta charset="utf-8"><title>馮仁昭四圍超：黃伊汶代母捐錢賑災 - 馮仁昭</title></header><body><h1>馮仁昭四圍超：黃伊汶代母捐錢賑災 - 馮仁昭</h1><p>黃伊汶（Emme）噚日到新城電台接受訪問，佢話母親節當晚同媽咪、婆婆一齊食飯，今年佢三姊弟夾份買咗條磁力頸鏈同手鏈畀媽咪。Emme話以往咁多年都係買埋啲又貴又唔實際嘅禮物畀媽咪，有一年買件好貴嘅衫，但係阿媽唔啱着。另外，Emme話會用媽咪嘅名義，然後三姊弟就夾錢捐去畀緬甸受風災影響嘅災民。</p></body></html>