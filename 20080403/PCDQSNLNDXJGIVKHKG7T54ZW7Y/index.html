<html><header><meta charset="utf-8"><title>球蘋家專欄：blog友中到開巷</title></header><body><h1>球蘋家專欄：blog友中到開巷</h1><p>唔好又話我蘋波人「賣膏藥」，大家睇睇上星期六、日即場來料，各位名家不論冷熱都中到開巷，仲有上得嚟自動畀料嘅讀者，水準亦十分高；好似上星期六，樂神兄畀8場心水，結果中6場，難得拉素和國際米蘭1:1波膽都中到應。如果各位有樂神兄咁有心得，就多啲上〈球蘋家〉blog，公諸同好。<br> 星期六、日主打賭波，平日就多數討論足球話題，好似近期「弗」爆嘅魯爾，應否獲重召入國家隊，就有「~林≠傑」同「carmen」正反意見，你哋又支持邊一派？</p><p>即場來料：吾中英荷波得手</p><p>吾中：重推熱紐開「大」<br> 兩隊都踢3前鋒，入球「大」冇走雞。<br> 結果：熱刺1:4紐卡素<br> <br> 吾中：扑中AZ贏2:1<br> 阿爾克馬爾個陣對辦，單W可取，另外博AZ勝2:1及3:2波膽。<br> 結果：阿爾克馬爾2:1維廸斯<br> <br> 牽牛：新特蘭上盤執晒<br> 韋斯咸後防又用史碧達，頂唔住鍾斯，新特蘭主場有決心，讓平/半博上盤<br> 結果：新特蘭2:1韋斯咸<br> <br> 藍鑽石：睇死羅馬失分<br> 要博寧願冷吼卡利亞里主場令羅馬失分，開「主勝」。<br> 結果：卡利亞里1:1羅馬</p><p>有獎遊戲：雙朗抬「米」有冇波入？</p><p>曼聯孖寶朗尼同C朗近期腳風順到不得了，兩人連續兩仗都有「士哥」，周日作客米堡，你估吓佢哋又有「士哥」，定留力再鬥羅馬，有心水到〈球蘋家〉blog提供答案，答中送你Niketee一件，名額3名。<br> <br> 第8期答案：C<br> 得獎者：bocmylai、ILOVEHIM、Arte<br> 本報將另行通知得獎者取獎品方法<br> <br>  http://hk.myblog.yahoo.com/appleballmen/ <br> 你的意見：不論對本版內容有讚有彈，歡迎在〈球蘋家〉留言<br> 即場來料：大戰連場，名家即場為你指點迷津<br> 有獎遊戲：自問足球迷，豐富獎品等你攞</p></body></html>