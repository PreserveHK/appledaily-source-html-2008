<html><header><meta charset="utf-8"><title>湯寶如湊仔湊到𤷪</title></header><body><h1>湯寶如湊仔湊到𤷪</h1><p>亞視節目《樂壇風雲50年》前晚在大埔錄影，主題是經典卡拉OK，表演嘉賓包括王書麒、許秋怡、湯寶如和李曼筠（動漫Maggie）。湯寶如榮升媽咪後，前晚首度亮相獻唱，她說：「我口痕玩吓啫，原本以為生完BB可以再工作，原來唔得嘅。𠵱家我自己湊仔，不過冇乜耐性，湊得耐會發癲，所以每10分鐘要唞一唞，有時就自己去旅行搵啲娛樂，我係一個傳統媽咪。」<br> 王書麒和許秋怡則夫妻檔合唱《現代愛情故事》和《片片楓葉情》，許秋怡說：「《片片楓葉情》首歌係96年作品，靠呢兩首歌先有今日。」動漫Maggie則說：「每次唱歌我都緊張到人有三急，為咗今次演出我戒口唔食生冷嘢，費事聲沙。」<br> 採訪、攝影：卓寶花</p></body></html>