<html><header><meta charset="utf-8"><title>木村拓哉新劇押後播</title></header><body><h1>木村拓哉新劇押後播</h1><p>日本萬人迷男星木村拓哉接拍富士電視台的「月九」重頭劇《CHANGE》，扮演最年輕嘅首相，消息一出已令唔少日劇迷流晒口水等睇嘞。點知電視台前日宣佈原定喺今個月播出嘅劇集，將會押後到下個月12號至首播，亦係「月九」史上首套押後一個月播出嘅劇集。有關方面話係剪接方面嘅策略喎。
</p></body></html>