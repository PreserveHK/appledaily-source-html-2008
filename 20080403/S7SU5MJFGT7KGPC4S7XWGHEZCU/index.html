<html><header><meta charset="utf-8"><title>隔牆有耳：田二少落區變新丁 - 李八方</title></header><body><h1>隔牆有耳：田二少落區變新丁 - 李八方</h1><p>田北辰做開成衣生意，噚日話要揭開人生新一頁，皆因日前正式加入自由黨。田二少話雖然係黨主席嘅細佬，不過新丁都要由低做起，𠵱家係「九龍西地區幹事」，仲物色緊地點開地區辦事處。<br> 舊時王榭堂前燕，飛入尋常百姓家，田二少做慣老闆，忽然落區頂得順冇？田少話參選人大、做九鐵主席時已慣咗俾人鬧，𠵱家好受得氣。</p></body></html>