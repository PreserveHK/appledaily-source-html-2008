<html><header><meta charset="utf-8"><title>羅霖做多仔婆生招牌</title></header><body><h1>羅霖做多仔婆生招牌</h1><p>羅霖昨日與68歲的母親到太古城中心出席新年活動，即場炮製百子千孫全盒及新春美食。羅霖開心自稱多仔婆，育有三個兒子的她說：「我係多仔婆，又四代同堂，喺蘇州嘅外婆仲好健康㖭。」她又呼籲年輕夫婦多多生育，她說：「我細個好瘦，相士話我只有一個仔，啲老人家都覺得我唔好生養，點知我生咗三個，我再生都得㗎，我哋兩公婆都鍾意細路，不過女就生唔到多個。」</p><p>寫家庭樂日記</p><p>經常將追女掛在口邊，問羅霖可會再努力？她說：「囡囡就細心啲，不過唔會要求咁多。仔都幾好，前幾日我咳，兩歲細仔即刻拎杯水畀我飲，11歲大仔去茶樓又會夾餸畀我，我即刻將呢啲開心事寫入日記。」她又指會將難忘、重要及快樂事情都寫在日記，她笑說：「老公鬧我都會寫入日記㗎。」<br> 採訪、攝影：LawWaiMan</p></body></html>