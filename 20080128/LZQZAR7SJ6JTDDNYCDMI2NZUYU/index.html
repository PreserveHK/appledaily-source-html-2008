<html><header><meta charset="utf-8"><title>母女愛鬥寸嘴</title></header><body><h1>母女愛鬥寸嘴</h1><p>年輕一代越來越牙尖嘴利，「sonic04」提供一段「小惠」與母親寸嘴的對話實錄，讓各位媽媽網友「大開眼界」，Net人節錄部份對話內容：<br> 媽媽：早知生嚿叉燒好過生你呀！<br> 小惠：生嚿叉燒？你認你自己係豬咋，唔係我話㗎！（叉燒＝豬肉）<br> 媽媽：唔准去夜街呀！<br> 小惠：咁阿哥又去得？<br> 媽媽：阿哥係男仔，點同呀?<br> 小惠：咁即係阿哥以後日頭唔准去街啦！<br> 媽媽：死女包，話一句頂十句，我哋以前點會咁對阿媽㗎！<br> 小惠：係呀，因為你阿媽都冇好似你咁對我囉！<br> 媽媽：你乜嘢都唔曉，冇鬼用㗎你！<br> 小惠：係呀，邊好似你咁叻吖，乜都曉喎，太空船點整你一定識啦！<br> 媽媽個嘴變了O形...。<br> 不少媽媽網友閱後深表同情，戥小惠媽媽難過之餘，「大眼肥妹」認為其實小惠母親最大責任，「我諗個阿媽都要檢討一下以前係點樣教佢個小朋友。」「RAA」也表認同，「個阿媽應該責怪自己冇家教。」<br> <br>  http://forum.baby-kingdom.com/viewthread.php?tid=1277193&amp;extra=page%3D1 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>