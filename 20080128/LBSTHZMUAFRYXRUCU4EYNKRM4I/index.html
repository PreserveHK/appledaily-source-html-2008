<html><header><meta charset="utf-8"><title>少女時代摩登童軍陣</title></header><body><h1>少女時代摩登童軍陣</h1><p>韓國9人組合少女時代最近成為女童軍嘅宣傳大使，仲喺本月中出席首爾舉行嘅宣誓儀式，同埋拍攝推廣海報。佢哋喺海報中排成一字，以企中間嘅成員YoonA最搶鏡，海報上面就寫住「這個時代的主角是女童軍」，幾有氣勢呀！海報會派畀全國嘅初中，不過男校就冇份，唔知係咪擔心男fans會偷走海報呢？</p></body></html>