<html><header><meta charset="utf-8"><title>馮仁昭四圍超：林嘉欣整糖冧Fans - 馮仁昭</title></header><body><h1>馮仁昭四圍超：林嘉欣整糖冧Fans - 馮仁昭</h1><p>林嘉欣噚日到東區醫院嘅聖基道兒童院兒童之家，被委任為該院兒童大使嘅佢，同一班住院小朋友合製愛心朱古力。嘉欣話呢個心形朱古力會放喺聖基道個網度拍賣，佢話：「原來呢度啲小朋友，都有一啲係我嘅fans，佢哋專登翻睇我嘅影碟。有個妹妹仲用埋我同一個英文名叫Karena。」佢又話自己整糕點有一手，以前男朋友食過都話好。</p></body></html>