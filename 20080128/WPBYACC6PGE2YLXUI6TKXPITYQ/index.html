<html><header><meta charset="utf-8"><title>網傳陳冠希阿嬌親暱照<br>Juno：做相嘅人係禽獸</title></header><body><h1>網傳陳冠希阿嬌親暱照<br>Juno：做相嘅人係禽獸</h1><p>陳冠希（Edison）和鍾欣桐的緋聞早已平息，但前日網上流傳一張被指是二人的親密合照，雖然未知真偽，卻惹來莫大震撼，後來網上又流傳一張被指是Edison與前女友陳文媛的親暱合照。分別與Edison和阿嬌傳過緋聞的鄧麗欣（Stephy）和麥浚龍（Juno）昨日均表示不相信照片是真的，並怒斥移花接木做相的人是禽獸。</p><p>陳冠希與鍾欣桐的緋聞早已告一段落，Edison與女友楊永晴（Vincy）感情穩定，阿嬌與方力申的戀情又似有還無，但前日網上流傳一張被指是Edison與阿嬌的親密照片，另外又有一張被指是Edison與前女友陳文媛的親暱合照，兩張照片未知真偽，但看到的人無不感到震撼。<br> 鄧麗欣和麥浚龍（Juno）分別曾與Edison及阿嬌傳過緋聞，昨日兩人齊齊在將軍澳電視廣播城錄影節目《與你同心創高峰》，Juno早前因與阿嬌拍戲而傳撻着，他認為網上的相片應是電腦合成的，還直斥製作相片的人無良，Juno說：「相信唔會係真，件事會影響人，尤其係女仔，做嘅人唔應該為呢樣嘢值得光彩，係幾禽獸嘅行為。」</p><p>Stephy：好肉酸</p><p>Stephy得悉網上照片一事時，臉上流露震驚表情，她說：「好耐之前都有藝人俾人移花接木製造呢啲相，唔排除係用電腦整嘅，但對於女仔嚟講都好慘，雖然唔係我自己，但都覺得好肉酸，希望啲人自律啲啦。」<br> 傅穎昨日於時代廣場出席情人節活動，事後她接受電話訪問，談到網上照片一事，傅穎說：「我唔信張相係真嘅，不嬲好多呢啲移花接木嘅情況，但今次最誇張，希望啲人唔好再咁過份做呢啲相，女藝人最慘，好易俾人移花接木，好無奈。」</p><p>吳亭欣：潔身自愛</p><p>呂晶晶與吳亭欣昨日在大埔亞視總台出席活動，談到網上照片一事，呂晶晶說：「作為藝人更加要加倍小心啦！」吳亭欣則說：「我覺得未必係真，做女仔一定要潔身自愛，唯一可以防範就係唔好拍呢啲嘢囉！」<br> 昨日有傳阿嬌晚上會到紅館欣賞容祖兒個唱，但至8時只見蔣雅文及鄭希怡出現，鄭希怡被問到知否網上照片一事，她說：「唔知喎，乜事呀？」即匆匆轉身進場，蔣雅文則謂即使拍拖也不會拍親密合照，她說：「拍拖最多合照，其他嘢唔會影。」周柏豪昨日表示：「都唔知啲相係真定假，如果係移花接木嘅話，對女藝人都有好大負面影響，我覺得女藝人好慘，呢啲嘢防不勝防。」<br> 採訪：卓寶花<br> 攝影：葉君海</p></body></html>