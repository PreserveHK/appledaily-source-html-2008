<html><header><meta charset="utf-8"><title>艾廸巴約光芒四射<br>英超重心：捧阿仙奴再炒「紐」 - 畢傑</title></header><body><h1>艾廸巴約光芒四射<br>英超重心：捧阿仙奴再炒「紐」 - 畢傑</h1><p>冇錯，又係阿仙奴對紐卡素，兩軍剛在上周六英足盃碰頭，今役場合只換了是英超聯；兵工廠又於阿聯酋球場出戰，料可再一次擊退紐卡素，惟4大中場缺少路斯基下，昅實1:0、2:0「細」膽。（球賽編號：星期二7；now632台3:45a.m直播）畢傑</p><p>阿仙奴3日前才於英足盃第4圈以3:0擯紐記出局，該仗「喜鵲」表現雖是不俗，但只限半場貨仔；其後下半場連輸3球，戰果算是正常。紐記最大弊處是唔夠人用兼攻力極弱，馬田斯及謝列美等非洲兵續缺陣，祖爾巴頓早前因鬧事未獲「解封」，安利今役將坐第3場波監又要避戰，兵源嚴重不足。</p><p>基瑾接手冇起色</p><p>紐卡素新帥奇雲基瑾雖揚言不急於擴軍，但開晒口話想羅致進攻中場加強創造力，眼看尼索比亞、畢特及阿倫史密夫等俱不是派牌球員，傷癒的杜夫狀態又一般，縱使右路的占士米拿持續交出表現，但攻力仍然不夠。難怪自基瑾正式帶隊後，對保頓及阿仙奴均要交白卷，即使他們將邀得列斯聯領隊韋斯任助教，相信短期內再對兵工廠難即時反彈。<br> 阿仙奴在聯賽盃1:5大敗予熱刺，上周六英足盃即大勝紐卡素3:0，艾廸巴約腳風大順梅開二度。至於這名多哥射手與賓特拿的出醜事件，最近兩人亦已冰釋前嫌；故就算續缺尹佩斯、丹尼遜及佐羅，相信要再一次擊敗紐卡素非太難。</p><p>阿仙奴缺路斯基吼「細」</p><p>不過，阿仙奴4大中場之一的路斯基在上場英足盃早段傷出，賽前稱很大機會要避戰，將由小將禾確特任正選右中場；而英足盃僅後備上陣10多分鐘的希比則出任左中場，攻力或稍減，故撇取主隊又可大勝一仗。<br> 往績上，阿仙奴近8次迎戰紐卡素得7勝1和，1.25倍W冇走雞；考慮到紐記攻力疲弱，且深明與對手鬥攻盞輸得仲快，我在此首選2:0波膽，次選4.2倍「和/主」。</p><p>星期二7</p><p>阿仙奴vs紐卡素2：0<br> 讓球主客和：H主勝<br> 半全場：和/主<br> 盤口：阿仙奴[-1]</p></body></html>