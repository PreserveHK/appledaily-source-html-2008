<html><header><meta charset="utf-8"><title>關仁隱事：「高瘦平」玩變臉　「懵豬」難頂 - 關仁</title></header><body><h1>關仁隱事：「高瘦平」玩變臉　「懵豬」難頂 - 關仁</h1><p>「高瘦平」同「懵豬」拍咗十幾年拖，咁多年都好似好穩定，點知失驚無神公佈分手，唔少人都覺得幾可惜，但係關仁聽唔少人講其實高瘦平同懵豬一齊咁耐，好早已經有分歧，除咗因為兩個人嘅個性同生活習慣好唔同之外，懵豬最頂唔順係高瘦平近年沉迷喺變臉同換膚上，搞到自己個樣越嚟越唔同。</p><p>酒後吐真言</p><p>懵豬就曾經喺酒吧同朋友飲大兩杯之後，酒後吐真言大爆話自己好怕見到高瘦平嘅真面目，有時真係覺得好惡頂。講到呢點關仁都幾明白懵豬嘅心情，因為有時睇電視雜誌見到高瘦平素顏真面目都幾嚇人，何況係懵豬瞓喺佢隔籬！<br> Textby關仁</p></body></html>