<html><header><meta charset="utf-8"><title>日本美食　北海道買到九州</title></header><body><h1>日本美食　北海道買到九州</h1><p>香港人真的很崇日，每次見到乜乜超市做日本美食展時，總是人頭湧湧，近排就算經濟低迷，個個都拿着一袋二袋走喎，前幾日行過九龍灣間MarketPlacebyJason，就見到呢種情景，因做緊「日本美食之旅」呀！<br>我亦是個日迷，當然唔執輸入去睇吓，估唔到有成幾百種貨品，真係由北海道買到落東北、東京、大阪及九州！除壽司、刺身及甜品零食之外，還有很多生果、特色醬料、即煮食材、九州及札幌麵及新潟松町米等。不過最吸引的是清酒及日式果汁汽酒，因為減價減得多嘛！加上有成幾十款任你揀，真係花多眼亂！<br>此外，店內更有小食攤檔，有師傅即整章魚丸燒、三色糰子及叮噹燒餅，即叫即整熱辣辣！還要提提大家，「日本美食之旅」舉行至11月20日，其間每間分店都會分別舉行大獎賞活動，凡購物滿$200以上，即可參加抽獎，有機會贏得$50現金券一張。</p><p>查詢：21174146</p></body></html>