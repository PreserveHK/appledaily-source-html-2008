<html><header><meta charset="utf-8"><title>隔牆有耳：白松露成交價插水 - 李八方</title></header><body><h1>隔牆有耳：白松露成交價插水 - 李八方</h1><p>富豪都要喺金融海嘯下，勒緊肚皮。上年底賭王何鴻燊喺澳門以天價257萬港紙投到史上最巨型、重達1.5千克嘅白松露菌大宴親朋，每克盛惠港幣1,716蚊，真係啖啖值千金；今年經濟插水，唔止參加競投嘅香港富豪寥寥可數，成交價亦大幅回落，最大型、重0.85千克嘅，以23萬港紙成交，回復2002年每克270港元嘅水平。<br> 呢幾年搞開白松露拍賣會嘅香港麗嘉酒店，今年結咗業，拍賣會轉咗去日本東京麗嘉酒店搞。<br> 八方聽講，喺現場同透過衞星嘅百幾位競投嘅商賈名流中，只有九個係香港富豪，賭王冇參加，結果最重磅嘅白松露由四個日本商人投到，大約23萬港元成交，重0.85克。至於其餘幾棵輕磅啲嘅白松露，就由意大利同其他日本人投到，香港人冇份。</p></body></html>