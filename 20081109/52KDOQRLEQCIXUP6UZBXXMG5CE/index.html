<html><header><meta charset="utf-8"><title>神迹部落：法比加斯鋒芒盡斂 - 蘋果波神</title></header><body><h1>神迹部落：法比加斯鋒芒盡斂 - 蘋果波神</h1><p>列斯聯明日之星廸夫（Delph），傳1月投紅魔。<br><br>卡廸夫城踢9個，輸一球無計，唔係我貼士全中。<br><br>〈蘋果波經〉勢如虹，眾名家笑開顏。</p><p>網誌日期：2008-11-10<br> 前晚邀約好友M一齊睇波，一枱人邊食邊飲酒邊聽歌邊喊邊睇波，最後兵工廠反底成功，這夜同近期天氣一樣真爽！<br> 賽前在〈蘋果開倉〉一文已指出阿仙奴可勝2:1，算係贏番啖氣贏到錢，其實成季咁長，輸贏好閒，否則阿仙奴前排和熱刺4:4咪要當場激到爆肺；我某程度同意費爵爺所講，若然曼聯班鋒將把握到機會，起碼贏幾粒，領隊們要保護麾下愛將，為佢哋差勁嘅表現減壓，遙遙長路，輸3分唔緊要，最怕係輸心情輸士氣。<br> 係咪真係輸得唔抵？出到星級前鋒陣容，後備仲有傑斯同泰維斯入場，對住得番賓特拿打單箭頭嘅青春班阿仙奴都3分盡失，費Sir其實心裏有數。佢老人家更心裏有數係傑斯同加利仔歲月不饒人，七小福年代要全面告退。<br> 小弟最心痛係連部份粉絲都開始對「冇盃歲月」不耐煩，投以不信任票！人家嘅敵意批評，各為其主向來毋須氣頂，但我最希望見到忠誠嘅球迷們，懂得欣賞只得22歲嘅法比加斯不只沒有大跌watt，其實鋒芒盡斂、懂得欣賞球會今季最貴收購（只是千多萬鎊）的拿斯尼這位雙槍將嘅射術、懂得欣賞天份一般嘅賓特拿，踢足近百分鐘不惜氣力，壓住曼聯雙中堅……<br> 請將成績表嘅公審放到明年5月，雲格說：「這場波是送給喜愛足球的人。」（Itwasagameforthosewholovefootball.）這夜盡興回家，睡得好。<br>  http://hk.myblog.yahoo.com/appleballmen/ <br> （逢周一至周五見報）<br> <br> 蘋果波神個人資料<br> 英國足球狂熱，願能年年去朝拜。</p></body></html>