<html><header><meta charset="utf-8"><title>XJAPAN巴黎騷延期</title></header><body><h1>XJAPAN巴黎騷延期</h1><p>日本樂隊XJAPAN原定今個月22號喺巴黎舉行嘅演唱會以及下月喺東京舉行嘅兩場聖誕騷，大會噚日宣佈因製作問題要延期舉行。至於香港、曼谷、台灣同韓國就冇受影響，XJAPAN除夕舉行嘅倒數騷就成為今次世界巡迴演唱會嘅首場。另外，XJAPAN宣佈明年春天喺日本全國及瑞典等北歐地方舉行巡迴演唱會。</p></body></html>