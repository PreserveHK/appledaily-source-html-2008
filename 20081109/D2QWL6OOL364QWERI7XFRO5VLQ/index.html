<html><header><meta charset="utf-8"><title>地心探險記　藍光3D黑白片!?</title></header><body><h1>地心探險記　藍光3D黑白片!?</h1><p>當《地心探險記》上畫時，可能有唔少觀眾專程去睇立體版，如果睇完未夠喉，新返Blu-ray版就可以讓各位再次回味！BD版內將附有3D及2D版，而且隨碟會附有4副3D立體眼鏡，家中亦可睇到激爆場面。<br><br>記者：許福合<br>攝影：陳盛臣<br>Model：Fion</p><p>電視夠大3D更出</p><p>當從Menu內選擇睇3D版後，畫面進入「立體效果」。只用肉眼睇，間中畫面出現兩層畫面，像Outfocus或近視一樣，但用3D眼鏡，即見立體效果，如開場礦場一幕，或中段惡魚標出來，真係嚇一跳！<br> 整體效果雖唔及廸士尼立體影院咁誇張，但都夠過癮。可惜有利必有弊，用立體眼鏡去睇，畫面顏色無晒，似睇緊略偏黃的黑白片，買隻BD返嚟睇黑白片，真係好難令人接受，加上好易睇到頭暈，難以由頭睇到尾。<br> 至於如何睇到最佳效果？電視越大越好，甚至可用投射，效果更佳，但受電視所限，當出現前後景時，3D效果才越明顯。最後提醒你，買行版DVD只有標準版畫面。</p><p>試睇評語</p><p>查詢：DVDPro（23326326）</p></body></html>