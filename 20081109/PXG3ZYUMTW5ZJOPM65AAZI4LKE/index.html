<html><header><meta charset="utf-8"><title>財圈快拍：忠實粉絲</title></header><body><h1>財圈快拍：忠實粉絲</h1><p>上周末，信德集團（242）董事總經理何超瓊（Pansy）為公益金40周年慈善晚宴表演，同滙豐（005）大班鄭海泉合唱一曲《AllIaskofyou》。得到賭王老竇何鴻燊讚「虎父無犬女」嘅Pansy，唔止有老竇捧場，細妹何超儀嚟唔到都同老公陳子聰送個花籃（圖），花籃上一個字講晒──勁！超儀一向當大家姐係偶像，偶像上台唱歌，粉絲梗要支持。<br> 李潤芳攝</p></body></html>