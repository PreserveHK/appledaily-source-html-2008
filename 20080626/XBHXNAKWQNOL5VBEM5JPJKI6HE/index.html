<html><header><meta charset="utf-8"><title>網民憤怒嗌回水</title></header><body><h1>網民憤怒嗌回水</h1><p>周三歐國盃4強直播時的訊號中斷問題，引起廣大球迷議論紛紛，有球迷批評電視台處理手法有不妥，甚至有網民發起「聲討now回水」大行動，但同時有理智球迷認為訊號中斷乃全球性問題，now亦無可奈何。</p><p>茶餐廳200人鼓譟</p><p>球迷鄧小姐狠批now漠視當時觀眾的無助心態：「我打了10多次電話到電視台的熱線，但都沒有人接聽。」戴小姐則表示now的臨場反應「遲鈍」：「我在茶餐廳看比賽，在場約有200人，全場群情洶湧，事發後半小時主持都無法作出合理解釋，而且賽後更沒有重播，實在令人失望。」<br> 此外，不少網民都強烈要求now「回水」補償損失，如peterashley謂：「now快回水！賠番3個月免費畀我哋睇波都得啩？」不過，網民bearex2002就為now辯護道：「噚晚全世界睇唔到咁滯，咁都要回水？now真係慘。」網民hong1625認為錯在主辦國準備不足：「主辦國搞直播，錢就落袋，後備器材都唔知有冇？」yip03hk就謂：「下半場睇波變睇講波佬吹水，睇波變聽波，臨尾90分鐘變咗聽電台。」<br> 資料來源： http://www11.discuss.com.hk/www.uwants.com </p><p>now歐國盃5個好笑</p><p>陳炳安狂眨眼：德國對土耳其的賽事出現3次腰斬，觀眾聽得最多就是主持丁偉傑講「唔好意思」，至於陳炳安不知是否太緊張，分析戰術時經常大力眨眼，令人聯想他是否正在講大話。<br> <br> 蔡育瑜誤爆粗：捷克對葡萄牙的分組賽，之前免費台試過有「足金×猴」前科的蔡育瑜，竟然再將捷克球星真高拿讀成粗口版「真×拿」，令網友議論紛紛，更有人表示「即刻成個醒晒」。<br> <br> 戰術板超兒嬉：now直播歐國盃大講專業形象，但當鄭兆聰半場分析戰術時，只用一塊簡單的球場圖和幾粒磁石，同其他競爭對手相比，道具這方面就大為輸蝕。<br> <br> 女主持唔識波：女主持鄭麗莎對足球認識不多，除經常混淆瑞典和瑞士外，讀半場統計時又將「15射9中」錯說成「15射入9球」，被指欠專業，Lisa最後在直播「失蹤」，由另一靚女江卓儀接棒拍依雯。<br> <br> 電話直播先河？：其實now昨日找來當時在瑞士現在睇波的公民行政總監貝可泓現場用電話直播，也算不錯的危機處理，但曾偉忠竟然說此乃歷史創舉，難道他忘記以前省港盃，何鑑江也是用電話做直播嗎？</p></body></html>