<html><header><meta charset="utf-8"><title>曾志偉：馬時亨上月突落淚<br>兩老表赴台灣飲宴「當時唔知佢乜事」</title></header><body><h1>曾志偉：馬時亨上月突落淚<br>兩老表赴台灣飲宴「當時唔知佢乜事」</h1><p>【本報訊】馬時亨與演藝界紅人曾志偉是表兄弟，與曾志偉父親曾啓榮感情甚深。曾志偉昨日透露，上月與馬時亨一起到台灣出席曾啓榮壽宴，與曾啓榮傾談時，馬時亨忽然感觸落淚。曾志偉回想起來，才知可能與其病情有關。曾志偉前晚得知表哥辭職一事立即致電給他，可惜聯絡不上，當時曾志偉更忍不住哭了出來。<br> 曾志偉昨日接受本報訪問，提起上月與表哥一起到台灣出席其父親曾啓榮的生日宴，席間馬時亨走到曾啓榮身邊傾談，忽然間感觸落淚，「我當時唔知佢為乜事喊，但𠵱家我知道佢呢件事，先諗番當時情景。」<br> 他昨日終於聯絡到馬時亨，「表哥同我講，話自己已十分幸運，佢突然去做檢查驗腦，先發現有問題，佢不斷多謝神，因為一切已交畀神，去驗腦都係神嘅意旨。」曾志偉引述馬時亨說，現階段沒甚麼可做，最重要是休息，不要給自己太大壓力，一旦有壓力會對血管有影響，稍後家人會陪他到外地休息。</p><p>馬時亨與曾志偉父親感情好</p><p>曾啓榮是馬時亨母親曾金英的兄長，亦即馬時亨舅父。馬時亨講過他在10歲時父親過身，一家五口住板間房，靠母親去工廠做針織維持生計。由於家境不好，舅父自小幫忙，才得以完成學業，甚至病了都是他給錢看醫生。所以，馬時亨說家人一直很感激舅父，與他感情很深。<br> 曾志偉的父親曾啓榮七十年代任職警界，七五年因涉嫌貪污被廉署拘捕，後來出走到台灣，至今仍被港府通緝。馬時亨說未加入政府前，不時會到台灣探望。馬時亨與曾志偉關係良好，去年昂坪360重開，馬時亨更邀請表弟試搭。曾志偉曾透露，少年時與馬時亨經常見面，並在球場對戰，馬時亨最愛守龍門，曾志偉自言：「我係波牛，梗係好過佢啦，佢係書蟲，數口就叻，踢波麻麻啦。」</p></body></html>