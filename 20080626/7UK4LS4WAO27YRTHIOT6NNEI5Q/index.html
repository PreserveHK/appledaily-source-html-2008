<html><header><meta charset="utf-8"><title>專家對話：買牛熊證唔好太進取</title></header><body><h1>專家對話：買牛熊證唔好太進取</h1><p>噚日因颱風關係，港股只得半日市，但內地股市未有停頓，A股市場更明顯上揚，嘉賓指是重磅內地銀行股上升帶動。<br> <br> 孫：孫柏文<br> 黃：亨達集團研究部董事　黃敏碩<br> 于：瑞士銀行執行董事　于正人<br> <br> 孫：A股今日（即昨日）繼續反彈，後市點睇？<br> 黃：今日開始有內地銀行調低按揭息，令市場憧憬息口見頂，因此對息口敏感嘅內銀股同煤股就帶動大市上揚，不過相信要等星期五期指結算後，股市先會有突破。<br> 孫：有無啲對A股敏感度好高嘅牛熊證選擇？<br> 于：可以留意國企指數牛熊證，不過佢槓桿相對恒指低，要做到高回報同高槓桿，就要揀啲收回價好近指數嘅牛熊證，但要留意，睇錯市隻牛證或熊證跌幅會好大，所以買賣牛熊證唔可以太進取，如果太進取就可能一出無幾耐就死咗。</p><p>搶先貼股<br>中鋁宜換馬中興</p><p>葉小姐：我13.12蚊買咗中國鋁業（2600），之前冇止蝕，幾錢止蝕好？<br> 黃:你要忍痛止蝕呀，佢股價喺10.52蚊有阻力。換馬可選擇電訊設備股中興通訊（763），因為恒指咁低佢都仲可以企穩喺幾條平均線之上，業務前景亦較為明朗。</p><p>信德前景勝新濠</p><p>VincentChoy：我喺10.6蚊買入新濠（200），點算好？<br> 黃:可以留意信德（242），一來佢跌凸咗，二來我比較睇好佢前景；𠵱家兩隻股都創咗新低，信德未來上升空間應該比新濠好，不如將新濠換馬信德啦。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> <br> 今日嘉賓：</p></body></html>