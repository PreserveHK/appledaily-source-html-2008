<html><header><meta charset="utf-8"><title>蓮莎、戇豆變紙幣人像天衣無縫</title></header><body><h1>蓮莎、戇豆變紙幣人像天衣無縫</h1><p>網友雖然有時好無聊，但又好有心思，好似阿Deep最近見到有網站將啲明星大頭key落銀紙度，拼貼技術一流，key得毫無瑕疵。</p><p>毛主席變狄美</p><p>有網友將蓮莎露夏恩（LindsayLohan）嘅半邊面key落英鎊嘅英女皇度，向來形象麻麻嘅佢當堂變得好端莊，佢不妨考慮吓轉走斯文路線！「戇豆先生」路雲艾堅遜（RowanAtkinson）就令紙幣變得卡通化，睇到阿Deep會心微笑；至於狄美摩亞（DemiMoore）就變成人民幣上面嘅毛澤東頭，不過冇乜美感可言。<br> 另外又有網友將男星頭像key落美金紙幣上啲已故總統度，阿Deep發現積尼高遜（JackNicholson）閉目嘅上半邊面，key落100美金上面嘅富蘭克林（BenjaminFranklin）度幾天衣無縫。畢彼特（BradPitt）無論被放落美國前總統格蘭（UlyssesS.Grant），定係傑克遜（AndrewJackson）嘅紙幣度，都一樣咁傳神。至於尊尼狄普（JohnnyDepp）同貓王皮禮士利（ElvisPresley）效果就一般。<br> 版主：網盜王尊尼Deep<br> 本欄逢周一至五刊出<br> <br> 明星上銀紙<br> 網址： http://www.freakingnews.com/Money-Celebrities-Pictures--1773.asp </p></body></html>