<html><header><meta charset="utf-8"><title>BlogBlog趣：雲格也有失手時 - 蘋果波神</title></header><body><h1>BlogBlog趣：雲格也有失手時 - 蘋果波神</h1><p>富咸真係勁差，好彩阿仙奴入夠3粒<br>屈福特與我冇緣<br>基瑾要擴軍，仲有兩個禮拜咋<br>C朗入球不斷，紅魔躉樂透<br>愛將皮利斯續領黃色潛艇挺進</p><p>最新動態<br> 高人也有失手時，股神畢菲特早時都俾人話太早沽中國石油（857），毫無疑問，阿仙奴大腦雲格近期係有啲失控失威。<br> 雲格我行我素，有時都幾固執，自信好多事情都瞭如指掌，但狄亞拉過老樸，真係出乎佢老人家意料之外；我所講並唔係呢位𡃁仔好好波，而係上年200萬鎊喺車仔撬番嚟，𠵱家500萬鎊就要放走佢，賺咁少，梗係唔抵啦！<br> 尹佩斯再傷同自認禾確特可能又係佢入錯嘅貴價土炮，就真係跌晒佢老人家眼鏡；我反而覺得英聯盃畀辛德路斯做隊長，而唔係基拔圖施華冇乜大不了。後者年華漸去，體力及速度明顯不及當年，離開兵工廠係遲早問題；小弟覺得，兵工廠此刻其實後防及前線都有增兵需要。<br> 高人諗嘢，以我嘅級數估佢唔到，正如英國網站BBC嘅前利記名宿羅蘭遜今周貼英超，水準奇高，狂中波膽，寥寥數十字，參考性甚高，阿仙奴贏3:0我都係抄佢貼士，信富咸冇料到；好料怕乜跟，前輩講嘢，自己定銘記於心！<br>  http://hk.myblog.yahoo.com/appleballmen/ <br> <br> 蘋果波神<br> 英超波癡有一個心願，5月話你知！</p></body></html>