<html><header><meta charset="utf-8"><title>Yumiko遭群波亂掟</title></header><body><h1>Yumiko遭群波亂掟</h1><p>鄭希怡（Yumiko）、馬浚偉及黎耀祥等昨日於將軍澳宣傳無綫新劇《秀才愛上兵》，眾演員即場大玩遊戲，其間Yumiko更需以畫畫來讓眾人估四字成語，可惜被眾人指畫不達意，更被祥仔及馬仔笑指：「你到底識唔識字！」當玩另一遊戲投草球時，大會安排Yumiko守籃架，阻止眾人投籃，但眾演員均以草球擲向Yumiko，場面搞笑。<br> 馬仔自言因Yumiko在劇中飾演文盲才會取笑她，問馬仔可覺玩弄她多於宣傳劇集時，他說：「我哋都唔係成日玩佢，之前未合作都怕佢唔玩得，識咗之後原來佢玩得好放。」問Yumiko可覺被玩時，她說：「大家都玩得好開心。」</p><p>對收視有信心</p><p>該劇於今日首播，加上農曆新年將至，馬仔表示對收視有信心，問到可擔心被Yumiko拖累，他說：「我對佢好有信心，所以唔怕。」問Yumiko可擔心自己拖累馬仔，她說：「我啋過你呀！我都會有信心，希望劇集有好口碑，都唔會拖累佢㗎。」<br> 採訪、攝影：王崇穎</p></body></html>