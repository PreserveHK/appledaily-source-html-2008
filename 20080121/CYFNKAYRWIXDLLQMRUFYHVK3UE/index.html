<html><header><meta charset="utf-8"><title>Acupuncture×《長江7號》<br>靠狗仔射住</title></header><body><h1>Acupuncture×《長江7號》<br>靠狗仔射住</h1><p>「俾你估到我就唔係食神啦！」俾你估到佢就唔係星爺啦，真係估你唔到，本來盛傳《長江7號》戲中張雨綺係外星人，後來得知小狗先係天外來客；再再後來，原來《長江7號》唔只係戲，仲係英國品牌Acupuncture波鞋，又係KFC賣雞送的小狗公仔，亦係床單、篋、旅行袋……咁多咁多搵銀招數，實在都要靠呢隻狗仔射住射住！		<br><br>記者︰陸俊雄　<br>攝影︰楊錦文　<br>Model︰Sakura</p><p>徐嬌戲中着高筒
</p><p>要交叉總要有原因，Acupuncture「失驚無神」搭上《CJ7》，其實和徐嬌有關。細心留意電影預告，在幾格片段中，有人一腳射爆足球架，另一幕則見到徐嬌像火箭人般噴射上天，其實戲中徐嬌那對高筒波鞋正是A記出品。既沒有事先張揚，加上片段太快，不知者不罪。在網上找到小片段，劇情講到徐嬌有驚人彈跳力的神秘片段，這次看到鞋Logo了。水落石出，原來是贊助之一，搞得咁多嘢，跟手大堆聯名Sneakers自然應運而生，不過戲中的童裝鞋到截稿前就仲未露真身。
</p><p>售賣點：全線WalkerShop　<br> 旺角花園街43A（27830136）</p><p>先送《蘋果》讀者40張飛</p><p>都算幾誇張！Acupuncture這次由一對童裝TreasuryBoots演化成《長江7號》全系列50多對大人鞋。今日精選10對介紹，每對鞋除有自己獨特的BlingBling顏色外，在後踭、鞋舌和鞋墊上都有「CJ7」的字樣，及有個UFO的獨立編號小扣。也融入更多《CJ7》元素，如鞋身印上7仔、徐嬌和UFO的圖案。要谷套戲兼谷鞋，所以2月16日前，在WalkerShop買鞋滿$1,200，便可獲贈《CJ7》的戲票兩張。但今日《蘋果》讀者行運，唔使買鞋都送40張戲票給你們（名額20位，每位兩張），只要答對下列簡單問題，寄信到指定地址，寫上姓名和聯絡電話，信封面寫明「Acupuncture×《蘋果》送CJ7戲票」，就有機會獲贈戲票兩張。（《長江7號》將於1月31日上映）<br> </p><p>問︰徐嬌在《長江7號》電影中所穿的Acupuncture高筒鞋是甚麼顏色？<br> <br> 答案：　　　　　　　　　　　　　　　　　　　　</p><p>Acupuncture×《蘋果》送CJ7戲票︰<br> 寄：縱橫傳訊顧問服務有限公司<br> 香港金鐘夏愨道18號海富中心第一期29樓A室<br> <br> ‧必須憑報紙上的參加表格才可以參加遊戲。</p><p>KFC公仔入侵</p><p>地球是否被UFO入侵仍然未知，但《長江7號》入侵KFC地盤是肯定的事。有隻實物玩玩又確實幾吸引人，而且KFC推出足足4款，每隻不同表情，更連同潮爆星爺語錄新年揮春，包括「日日開心到爆燈」、「女友唔會變如花」、「年年唔使俾老闆鬧」和「年尾花紅大大份」等7款，跟公仔同時換購。買滿$29加$19就可換到，講真唔算平，不過手工算不俗！<br> <br> 查詢﹕27452903</p><p>同場加映︰7仔無處不在</p><p>說到星爺，又怎能不提尖沙嘴gi商場。由1月18日起，gi一族會員只要在該場購物滿$800，即可換領《CJ7》電影「開畫日」戲票兩張，在旺角百老匯率先飲頭啖湯！另外購物滿$500，再加$90，亦可以換一隻和KFC不同款的獨家限量版7仔。這些促銷方法都算正常，要數最古怪的，gi竟然連7仔篋和旅行袋都會出，在篋和袋之上印滿7仔的圖案，想認錯自己行李都好難。仲有仲有，就連西田百貨也要食呢條水，推出了床上用品，有床笠連枕頭袋、被袋連被心。其無所不在，實在估你唔到，7仔都會出現，未知下回會否出塊廁所板呢？</p><p>7仔床上用品，單人至雙人尺碼都有，夾硬話係新春換床笠的話，算是出得有理。<br> <br> 原價︰$1,140-$1,498<br> 特價︰$288（優惠期至2月10日）&#13;</p><p>gi連旅行篋都出一餐，莫非想食星爺篋神典故？未定價
</p><p>查詢﹕gi31885273、西田26941111</p></body></html>