<html><header><meta charset="utf-8"><title>窩輪搏擊：9105吼位博反彈 - 俊樺</title></header><body><h1>窩輪搏擊：9105吼位博反彈 - 俊樺</h1><p>花旗股市上個禮拜五顯著下跌，投資銀行貝爾斯登周轉不靈，要聯儲局出手相救，銀行倒閉危機觸動投資者嘅神經，金融股大瀉，𠵱家人心惶惶，唔知次按風暴幾時先至會停。</p><p>市場越來越相信聯儲局呢個禮拜會減息1厘，不過大幅減息唔會有大作用，投資者會認為大幅減息只係確認問題好大，減息只會令美元更加弱勢。港股喺花旗嘅ADR跌到一仆一碌，今日都好難有運行，花旗股市呢個禮拜會好波動，跌勢可能會更急，就算中長線買港股都係遲啲先諗，唔使咁心急。<br> 中交建C輪9105：中交建（1800）上周五收17.38元，下試250日線反彈，今日或會再次考驗250日線，但低位買C輪博反彈嘅值博率增加，吼位買啲9105短炒，上周五收9.8仙，有效槓桿5.5倍，正股反彈上18.8元，9105睇15仙，正股跌穿16.6元，隻輪沽出止蝕。</p></body></html>