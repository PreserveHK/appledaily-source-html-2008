<html><header><meta charset="utf-8"><title>日系新機　潮玩無菌白</title></header><body><h1>日系新機　潮玩無菌白</h1><p>呢期最Hit顏色，梗係「藍、綠」陣營啦！但啱啱由日本抵港嘅NTTDoCoMo（3G網絡商）手機，就玩盡艷麗色彩。其中純白色SO905i，清純無菌感覺贏盡女人心，用嚟襯托白色主教MacBook，即使未能用盡內置功能，都已經型爆全場！<br><br>記者：陳國輝<br>攝影：楊錦文<br>Model：Cody</p><p>音樂燈一觸即震</p><p>SO905i背負日系機之名，首要問題係：「喺香港用唔用得先？」據講，呢批機沿用iPhone嘅TurboSIM技術，而由於NTTDoCoMo採用「SIMLock」而非「NetworkLock」，所以破解後唔止能打出打入，仲幾乎Full分唇用得番！<br> 上網、睇串流仍然有阻滯，但機面嘅隱藏音樂燈就可100%玩盡！留意蓋側有粒MusicKey，按後機面會透出一系列音樂燈，配上震動設計和白色小屏幕，操控毫無難度！</p><p>左搖右擺玩《MonkeyBall》</p><p>SO905i唔算得具備至Top功能，但講到潮人最愛玩意，就不得不提機身搖擺功能，呢項分唇並非首見，但用於SO905i的話，由於手機內已安裝Playstation遊戲《MonkeyBall》，玩家就可透過搖晃手機嚟玩Game，操作起來流暢兼真實度高，似玩緊PS3六軸掣，夠Funny！</p><p>白色解構</p><p>PROFILE</p><p>制式：WCDMA/GSM<br> <br> 體積：110×49×19.7mm<br> <br> 重量：134g　顏色：白、金<br> <br> 通話時間：130（3G）/230（2G）分鐘<br> <br> 備用時間：520（3G）/300（2G）小時<br> <br> 主要功能：320萬像素相機、水平感應操作、機面音樂燈、每秒30格動態攝錄、支援microSD卡、紅外線傳輸</p><p>本周抵港日系大軍<br>SO905iCS三倍變焦&#13;</p><p>被視為今年第一季重頭戲，亦係有史以來最強嘅CyberShot手機！配備510萬像素鏡頭和FlashLight，更首次具備3倍光學變焦，搭埋人臉對焦及高ISO功能，影遠景、夜攝都冇問題。</p><p>規格：WCDMA/GSM、510萬像素相機、3倍光學變焦、ISO1600、人臉及笑容對焦<br> <br> 顏色：粉紅、黑、白<br> <br> 售價：$4,380（粉紅）/$4,880（黑、白）</p><p>SH905i扮老鼠四圍碌
</p><p>由Sharp生產，最大特色係Keypad上配置一塊「TouchCruiser」，以指尖操作，感覺似用緊電腦Mouse，喺AQUOS靚芒上玩得零舍爽！</p><p>規格：WCDMA/GSM、TouchCruiser、320萬像素相機、AQUOS技術屏幕、紅外線<br> <br> 顏色：黑、白<br> <br> 售價：$4,380</p><p>P905i化身16:9電視</p><p>PanasonicP905i假如大家有機會拎去日本當地用，其屏幕原來可作橫向揭起，睇數碼電視節目最Fit！</p><p>規格：WCDMA/GSM、VIERA技術屏幕、橫揭式操作、510萬像素相機、自動對焦<br> <br> 顏色：金、紅、黑<br> <br> 售價：$4,380</p></body></html>