<html><header><meta charset="utf-8"><title>撇不忠西醫男友　輪平民街症<br>蒼白慧嫻喉急睇中醫</title></header><body><h1>撇不忠西醫男友　輪平民街症<br>蒼白慧嫻喉急睇中醫</h1><p>陳慧嫻去年狠撇偷食醫生男友謝國麟後，原來已秘密轉搵中醫護體。體重僅得94磅的她近日因忙於籌備下月演唱會，感冒多時未清兼喉嚨發炎，上周她便親往九龍城一間中醫館，與大批街坊齊齊排隊，輪候睇診費280元的平民街症。</p><p>弱質纖纖的陳慧嫻過去獲醫生男友謝國麟貼身服侍，打理其健康狀況，但謝國麟因偷食，去年遭慧嫻撇甩後，她也轉覓中醫保健。近日慧嫻忙於籌備下月假StarHall舉行一連兩場的演唱會，由於她積患感冒未清，加上天氣寒冷，引致她喉嚨發炎及水腫。</p><p>「你病咗好耐」</p><p>上周初，慧嫻便曾到九龍城的新城門藥材行睇中醫街症，當日下午她由經理人及兩名助手陪同下，乘坐保母車到達中醫館，淡施脂粉的她難掩蒼白臉色，進醫館後即擠在其他病客堆中，靜坐一旁等候。<br> 輪到慧嫻睇症時，主診的黎守瓊中醫師為她把脈斷症，並跟她說：「你都病咗好耐啦喎，你做乜唔瞓覺呀？」中醫指她睡眠不足，跟她傾了一會後便開藥方，又叮囑她說：「你唔好食咁多生冷嘢同煎炸嘢啦。」又建議她不宜吃蛋糕及麥皮。<br> 其後慧嫻助手為她埋單，診症連藥費共約280元。該中醫因診金相宜及醫症有口碑，頗受街坊歡迎，無綫姐仔楊思琦和鍾嘉欣也是其熟客，曾找黎醫師醫治內分泌失調及皮膚敏感。不過慧嫻臨走時，看見醫館放有醫治糖尿病的單張，不忘取走一份兼向醫生查問有關糖尿病的問題，原來由於其個唱為香港兒童糖尿病基協會籌款，故她對此病況特別關心。</p><p>堅稱沒有入院</p><p>另一方面，有報道指慧嫻抱恙缺席個唱綵排，演唱會更可能被取消，昨日其經理人Leslie在電話中說：「慧嫻喉嚨發炎，所以佢呢兩日暫停綵排，但有試衫、有開會，亦有聽番樂隊綵排嘅音樂，佢係暫時唔可以郁把聲，唔係報道嘅失常，亦冇入過醫院。」至於慧嫻所屬的國際娛樂公司總經理鄒偉昌昨日則強調個唱如常舉行。<br> 此外，慧嫻日前獲邀擔任有線節目嘉賓，暢談與舊愛謝醫生的情史，她表示和他最終不能開花結果，全因彼此認識未夠深。她指日後再墮入新戀情，一定不會無條件地付出，因為她學會保護自己。<br> 採訪、攝影：林妃、娛樂突發組</p></body></html>