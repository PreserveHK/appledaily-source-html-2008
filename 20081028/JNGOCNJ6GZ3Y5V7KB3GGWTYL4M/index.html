<html><header><meta charset="utf-8"><title>馮仁昭四圍超：<br>城城撇黛林夜夜滾不停 - 馮仁昭</title></header><body><h1>馮仁昭四圍超：<br>城城撇黛林夜夜滾不停 - 馮仁昭</h1><p>郭富城大前日43歲牛一時，同張智霖、沈嘉偉同埋經理人小美去咗灣仔謙記打邊爐慶祝後，返屋企換完衫再揸部Benz跑出街神秘夜蒲。有傳城城撇甩記者之後密會熊黛林，但小美就話城城只係約咗朋友篤波，至於熊黛林前日出席活動時，就發誓冇同城城見面。</p><p>笑笑口拒講黛林</p><p>到咗前晚8點幾，城城又揸咗另一部靚車出街，今次係價值300幾萬嘅林寶堅尼，淨係個車牌「KING」，城城已經用咗30萬投得。佢呢晚一支箭去咗跑馬地嘅愉記海鮮火鍋酒家，原來又係同沈嘉偉打邊爐，佢哋兩個「滾」到夜晚10點離開。馮仁昭問城城佢女友熊黛林係咪打咗電話同佢講生日快樂，以及送咗禮物畀佢，但城城全程只係笑笑口，乜都唔肯回應，然後開車絕塵而去。<br> 除咗女友熊黛林同靚車外，城城最愛就係打邊爐，睇佢連續兩晚去「滾」已經知道。其實城城每次去台灣做嘢，都會勁擦麻辣火鍋，聽講佢仲會將麻辣火鍋嘅湯底打包返香港，然後再打邊爐。若然熊黛林想保住天王嫂地位，不妨次次炮製番個「熊」爐火鍋畀佢嘆吓！</p></body></html>