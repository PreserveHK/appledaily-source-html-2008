<html><header><meta charset="utf-8"><title>辟油臊　黑啤浸尾</title></header><body><h1>辟油臊　黑啤浸尾</h1><p>10月除了有萬聖節，還有啤酒節，又是一班朋友暢飲豪食的好時機。啤酒有好多種，生啤清、黑啤有麥香，如用來燜餸，建議用後者，味道濃之餘，亦可減退肉的肥膩感和去肉臊味。<br><br>記者：黃潔蓮<br>攝影：周旭文<br>鳴謝：MainSt.Deli（23751133）</p><p>今日煮腦　12:30pm</p><p>梁靖豪（朗廷酒店MainSt.Deli副總廚）<br> 入行20年，曾任PizzaHut、港威酒店、法國國際學校任廚師，擅於創作新一代紐約美食。<br> <br> 菜式：<br> 燒雞沙律<br> 猶太麵球雞湯<br> 黑啤燜和牛尾<br> 煙三文魚野菌天使麵</p><p>黑啤燜和牛尾</p><p>1hr45min<br> 製作難度：★★☆☆☆<br> <br> 牛尾最好隔夜煮才會腍，但豪師傅用了澳洲和牛尾，充滿油花，肉質特別腍滑，雖然價錢貴普通的一倍，但可慳回一半煮食時間呢！</p><p>材料</p><p>和牛尾3公斤、NewCastle黑啤125毫升、牛肉湯2公升、番茄膏100克、雜菜茸100克、蒜茸15克、麵粉適量、香葉2片<br> <br> 醃料：鹽/胡椒粉各1茶匙、百里香5克、Cajun粉20克<br> <br> 配菜材料：甘笋粒/珍珠洋葱/薯仔各50克</p><p>做法</p><p>1.牛尾加醃料醃20分鐘，撒麵粉撈勻。燒熱鑊加少少油，放入牛尾用大火煎到兩面金黃色。<br> <br> 2.撈起牛尾，剩油用中火爆香蒜茸，放入雜菜茸炒到軟身。加茄膏炒勻，放入黑啤、牛肉湯煮滾。</p><p>3.鍋中放牛尾與香葉，再加牛肉湯用大火煮滾，之後轉細火煮1小時15分鐘，撈起上碟備用。</p><p>4.剩汁放入甘笋、薯仔、珍珠洋葱煮熟，撈起放碟上，淋上牛肉汁，再插上百里香做裝飾，即成！</p><p>貼士</p><p>和牛尾（右）牛肉味重油質重、較快腍；巴西牛尾（左）肉味不重，燜得較耐，較和牛燜多一倍時間。</p><p>猶太麵球雞湯</p><p>1hr15min<br> 製作難度：★★★☆☆<br> <br> 用雞油搓成的麵球很香口，搓好的麵球脹大成一倍，吃一碗已很飽肚。</p><p>材料</p><p>麵球材料：蛋5隻、猶太式餅亁粉（Matzohmeal）150克、雞油90克、發粉1/6茶匙、鹽/胡椒粉各少許、番荽碎適量<br> <br> 清雞湯材料：清雞湯1公升、麵條粒/甘笋粒各適量</p><p>做法</p><p>1.將蛋打入大碗，然後加雞油、胡椒粉、鹽、番荽碎攪勻。將發粉、猶太式餅亁粉混合，再倒入蛋漿，搓勻後放雪櫃雪5分鐘。<br> <br> 2.取出麵糰搓成圓球，放入滾水裏煮1小時，見到發大成1倍即可。<br> <br> 3.雞湯、麵條粒、甘笋粒放煲裏，用大火煮滾熄火。<br> <br> 4.將麵球放入碗裏面，淋上雞湯，配麵包同吃，再撒番荽碎即成。</p><p>貼士</p><p>自家製清雞湯可用雞骨熬湯，免治雞肉加蛋白撈勻，放入雞湯中慢火煮1小時，過濾成清雞湯即可。</p><p>燒雞沙律</p><p>0hr55min<br> 製作難度：★★★☆☆<br> <br> 秋天吃生冷菜蔬總覺沒有東西暖肚，如加些熱騰騰的燒雞，既可中和沙律冰冷感，菜蔬也可減低肉類的膩滯感。</p><p>材料</p><p>雞胸2個、雜沙律菜250克、車厘茄4粒、蘑菇2粒、意大利藍芝士（gorgonzola）50克、煙肉2條、油醋汁50毫升、橄欖油/菜油適量<br> <br> 調味料：鹽/胡椒粉/Cajun粉各1湯匙</p><p>做法</p><p>1.雞胸撒胡椒粉、鹽、Cajun粉撈勻，再淋上少許菜油，醃30分鐘備用。<br> <br> 2.大火燒熱平底鑊，加少少菜油，放入雞胸，雞皮向下，煎到兩面金黃色，撈起放焗盤，然後放入已預熱至160℃的焗爐焗18分鐘，焗到金黃色，出爐後略為攤凍切塊備用。<br> <br> 3.煙肉白鑊煎到脆備用。<br> <br> 4.將雜沙律菜插在叉上，再插車厘茄，撒蘑菇在旁邊。將兩條煙肉交叉叠在上面，將雞胸肉插上，再放藍芝士，淋上橄欖油，配油醋汁同食即成！</p><p>貼士</p><p>如果屋企冇焗爐，可以用平底鑊煎雞胸，加少少水冚蓋焗10分鐘亦可！</p><p>煙三文魚野菌天使麵</p><p>0hr20min<br> 製作難度：★★★☆☆<br> <br> 天使麵幼身，吸汁能力很好，亦可用螺絲粉和尖通粉代替。</p><p>材料</p><p>天使麵160克、甘笋條/翠玉瓜各30克、野菌60克、蒜茸/洋葱粒各5克、忌廉200克、煙三文魚100克、法國芽菜/番荽碎少許、牛油1/3湯匙、白酒50毫升、芝士粉50克<br> <br> 調味料：鹽/胡椒粉各適量</p><p>做法</p><p>1.先將天使麵放滾水裏煮到軟身，用筲箕隔亁水備用。煙三文魚切絲備用。<br> <br> 2.用細火煮溶牛油，爆香蒜茸、洋葱粒，然後轉中火加甘笋條、翠玉瓜、野菌再炒，再加白酒炒勻。<br> <br> 3.之後加忌廉、調味料，轉大火煮到汁稠，放入天使麵兜勻，熄火後撒芝士粉炒勻上碟。放上煙三文魚絲及法國芽菜在麵上，撒少少番荽碎作裝飾即成。</p><p>貼士</p><p>天使麵要爽口，煮的時間不可超過3分鐘，切記不可過冷河。</p></body></html>