<html><header><meta charset="utf-8"><title>中環在線：楊致遠「Iamthebestperson」 - 李華華</title></header><body><h1>中環在線：楊致遠「Iamthebestperson」 - 李華華</h1><p>做IT開發互聯網嘅，終極目標都係想搵主好人家，早前雅虎差啲就嫁出，微軟出到每股33美元禮金，點知老竇楊致遠唔肯賣女。家陣全球經濟下滑，雅虎股價上周五跌到11.8美金，CEO楊早排先話全球裁員一成，就係咁做咗箭靶，俾股東要求佢落台。上個禮拜，楊致遠開口反擊，話可以帶雅虎走過呢個動盪時代嘅人，就係佢──「Iamthebestperson.（我係最佳人選！）」<br> 據中國網報道，楊致遠早前接受出名IT博客Swisher（AllThingsDigital）訪問，呢位博客對雅虎批評一向激烈，好直接咁問CEO楊，點解覺得自己係雅虎嘅最佳領導人？<br> 楊致遠好自信咁話，今時唔同往日，喺呢啲咁唔明朗嘅環境，企業需要一個真正了解間公司同客仔嘅領導，所以，「Iamabsolutelytherightperson.（我絕對係最合適嘅人選）」</p></body></html>