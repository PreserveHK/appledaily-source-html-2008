<html><header><meta charset="utf-8"><title>江若琳學費斯練氣</title></header><body><h1>江若琳學費斯練氣</h1><p>江若琳昨日到新城電台接受訪問，她表示近日都有在家觀賞北京奧運的比賽項目，前日也有欣賞美國游泳選手費斯（MichaelPhelps）圓其奪8金的美夢，她自爆欣賞賽事後，自己都想游水，她笑說：「佢又靚仔又型仔，睇完我都即刻去私人會所游水，因為自己就嚟有騷，要跳舞唱歌，所以游水練氣。」</p><p>沙灘恐懼症</p><p>江若琳坦言自己有沙灘恐懼症，所以她不會到沙灘暢泳，她說：「沙灘個感覺深不見底，因為以前睇過啲尼斯湖水怪嘅電影，令到自己有陰影，到𠵱家都克服唔到。我平日游水唔會着比堅尼，都唔會同男仔一齊去，因為咁會覺得好尷尬，好多時我都只係着一啲好老套嘅泳衣。」<br> 採訪、攝影：駱華齡</p></body></html>