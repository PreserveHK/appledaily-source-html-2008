<html><header><meta charset="utf-8"><title>專家對話：沽恒指勿大貪</title></header><body><h1>專家對話：沽恒指勿大貪</h1><p>港股昨受內地股市影響再跌，未知會否下試三月低位，嘉賓指如果已吸納恒指認沽證，重返三月低位時就應出貨獲利。<br> <br> 姚：時富資產管理聯席董事姚浩然<br> 孫：主持孫柏文<br> <br> 孫：恒指離三月低位唔遠，若散戶𠵱家Put恒指，去番三月低位時，應唔應該平倉呢？<br> 姚：應該，因為個市跌咗好多，中資股已累積咗一定跌幅；經過咁大幅嘅調整，股市未必再有好大下跌空間，加上內地股市弱咗咁耐，可能隨時反彈；若以買熊證嚟講，恒指下跌300點都算好大波幅，所以恒指跌到落去三月低位時應先食糊，千祈唔好太大貪。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>