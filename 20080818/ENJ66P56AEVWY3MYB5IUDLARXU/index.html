<html><header><meta charset="utf-8"><title>狗仔隊出更<br>晚飯洩蹤怨人放料　葉翠翠丟低父母走後巷</title></header><body><h1>狗仔隊出更<br>晚飯洩蹤怨人放料　葉翠翠丟低父母走後巷</h1><p>被指突然富貴、有富商做靠山的葉翠翠前晚在灣仔晚膳，但行蹤極神秘，晚膳後更刻意避開記者視線，寧願丟下突然出現飯店的父母，並走過濕臭後巷離開。不過翠翠昨日出席活動，自稱前晚與家人和女性友人晚膳，還謂有人刻意放料報告其行蹤。</p><p>葉翠翠前晚做完奧運直播節目後，約於6時半離開將軍澳電視廣播城，乘坐其新七人車，由司機接載離開，於7時到達灣仔熊亭日本料理店，當她發現記者後，獨個兒落車急步進入飯店，據該店職員透露，葉翠翠和兩位女士在VIP房內用膳。約於8時45分，葉翠翠的父母突然出現，對於記者的提問一概不回應，二人逗留約45分鐘便駕車離開，其父親變了司機，母親則坐在後座，翠翠卻離奇失蹤，至10時許該店職員通知記者，葉翠翠與朋友已從後門離開。</p><p>「突然好多記者」</p><p>不過，葉翠翠既然與朋友吃飯，又何須神秘地經過又濕又臭的後巷離開？昨日葉翠翠和陳秋霞等出席基金操盤人張永安的講座時，主動解釋事情，她說：「我係同屋企人、太太級朋友食飯，爹哋接埋我一齊去，現場冇記者，後尾爹哋出去再接媽咪，就突然好多記者，猛影媽咪。佢哋有啲唔開心，但點解食飯都知？去到間日本餐廳就咁多記者，冇理由咁多人知，我覺得係刻意叫人嚟。我係用後門走，我朋友提議我哋嘅，唔想第二日變成新聞。」<br> 翠翠對於影響到家人覺得內疚，她說：「食飯唔係唔畀得人影，但影完寫嘅方向都係唔好，不如畀我哋安靜咁食啦。」</p><p>盡放手上股票</p><p>聲稱炒股賺大錢的翠翠表示最近放了手頭上的股票，她說：「奧運前個市走上坡、去到頂嘅時候放，放晒喇，放完個市就跌。」至於丘凱敏否認接受訪問時指有人放料，翠翠說：「冇乜所謂，都唔係咁大件事。」<br> 葉翠翠舊愛李逸朗（Don）昨日出席活動，提到兩人分手後，女方新聞不斷，Don笑說：「好犀利，勁！」彼此可有聯絡？Don說：「冇聯絡喇，佢咁多新聞都忙，費事阻礙人做嘢。」<br> 採訪、攝影：娛樂突發組、王連連</p></body></html>