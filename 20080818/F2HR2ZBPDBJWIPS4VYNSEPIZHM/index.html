<html><header><meta charset="utf-8"><title>曼喜愛芭蕾好水着<br>馬詩慧禁兩女晒泳照</title></header><body><h1>曼喜愛芭蕾好水着<br>馬詩慧禁兩女晒泳照</h1><p>名人第二代的私相簿時有曝光，馬詩慧現年16歲和13歲的女兒曼喜及麗嘉，早前就上載了自己的比堅尼照到互聯網。馬詩慧前晚出席曼喜芭蕾舞表演時，透露已吩咐女兒小心，勿再把同類照片公諸同好。</p><p>王仁曼芭蕾舞學校前晚在沙田舉行明日之星2008大滙演，演出「青蛙王子」等芭蕾舞精選，近千參演者有來自俄羅斯、美國和內地的學員舞者，包括內地著名舞蹈員、國家一級演員呂萌和焦洋，王敏德及馬詩慧（Janet）的長女王曼喜也有份參與，Janet和二女麗嘉則前來捧場。</p><p>麗嘉愛籃球</p><p>曼喜說：「第6年幫校長表演，跟咗校長十幾年，今年會係最後一年帶師妹出嚟，因為我16歲升中五，要專注考會考，不過都會keep住跳舞。」王敏德曾大讚兩個女兒跳舞有天份，前晚卻不見二女出場表演，曼喜說：「因為佢打籃球之後就少咗練舞，佢打波之後高咗，𠵱家高過我4.5cm。」曼喜貪靚，她透露也怕跳芭蕾舞腳粗，她說：「都有啲怕，不過用啱力就會好啲，同埋做拉筋。」</p><p>赴英國升學</p><p>早前曼喜和麗嘉兩姊妹將比堅尼照上載網上，Janet已下令禁止兩人再放泳衣相，Janet說：「唔係唔准影，我叫佢哋影咗相，留畀自己睇得喇，唔好公諸同好。」她謂兩女日漸長大，已為16歲女兒找暑期工，稍後會安排囡囡到英國升學，她說：「美國冇咁安全，同埋英國嚴格啲、緊啲，𠵱家要惡補個女考會考，因為佢成績一般。」<br> 此外，葉劉淑儀帶同囡囡榮欣捧場，她透露女兒將升讀賓夕凡尼阿州大學，攻讀電子數碼媒體設計，正為女兒做入學準備。葉榮欣表示學了芭蕾舞7、8年，因海外升學而放棄，問她媽媽和王仁曼那個較惡？她說：「校長惡啲。」<br> 採訪：JessicaNgan<br> 攝影：EdwardChou</p></body></html>