<html><header><meta charset="utf-8"><title>WebReady：$28通行證　奧運睇到飽</title></header><body><h1>WebReady：$28通行證　奧運睇到飽</h1><p>講起早前中國大戰「歐洲夢幻隊」西班牙嗰場男籃賽事，諗起就把鬼火！仲記得打到第4回合得番6秒完場嗰陣，當時比數係72比72，邊隊是但入1分就贏硬，喺呢個生死存亡之際，無綫卻突然話去6點半新聞，嗰刻除咗筆者，相信全香港市民都發出怒吼！話說回來，廣告錢不得不賺，但點先可以即時Update奧運資訊？如果喺屋企或公司，當然揀上網，但假如喺街，手機就成解困恩物！其中3香港就推出$28任睇服務，內容包括賽事日程、金牌榜，更唔少得最新消息速遞！有文字、圖象兼錄像為大家解說，$28睇到盛事結束為止，抵玩！<br><br>記者：陳國輝</p></body></html>