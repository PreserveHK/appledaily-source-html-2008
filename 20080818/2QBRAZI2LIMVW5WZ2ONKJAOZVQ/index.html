<html><header><meta charset="utf-8"><title>Carrie10月嫁狂影婚照</title></header><body><h1>Carrie10月嫁狂影婚照</h1><p>李璨琛前女友、模特兒趙嘉懿（Carrie）和莊思敏等，前晚在九龍塘出席UniArt時裝設計系畢業生展。Carrie10月將與開跳舞學校的男友Gerald結婚，她透露現時已拍攝了兩輯婚紗相，稍後會拍中式旗袍，她說：「𠵱家已經好開心，仲有兩個月，啲帖未搞好囉，相就仲有一兩輯，其中有一輯係影白馬嘅，但因為之前落雨，又打風，改咗五次期都未影到。」</p><p>銳意增肥</p><p>問為何要拍四輯婚照？Carrie說：「因為做model咁耐，有好多化妝師、攝影師朋友、婚紗公司，好似Cocoon咁贊助我，所以影多咗。」她謂現時會如常工作，直到10月才停工，她說：「10月開始我會勁食、勁游水，想做一個圓潤嘅新娘。」<br> 採訪：LawWaiMan<br> 攝影：WongWaiHung</p></body></html>