<html><header><meta charset="utf-8"><title>20╳大炮SX1IS　長短火一機玩</title></header><body><h1>20╳大炮SX1IS　長短火一機玩</h1><p>如果單反因要帶一大堆器材而令你卻步，Prosumer級DC仍然會係你至愛；Canon最新PowerShotSX1IS，爽快拍攝速度達每秒4張，絕對勝過唔少入門級單反；鏡頭更配以一支20×光學變焦大炮，28mm-560mm火力十足，再加埋靚拍高清Movie，叫佢全能DC絕對擔當得起！<br><br>記者：許福合<br>攝影：梁細權</p><p>20倍Zoom夠定</p><p>PowerShotS系列一向玩大炮長鏡，SX1IS亦唔例外，今次用上支20倍光學變焦鏡頭，焦距相當於28mm-560mm，既可有超強遠攝能力，又可以享用到28mm廣角；筆者試由尖沙嘴CanonProSolutionHub（17樓），向海邊方向拍攝，本來於28mm時只佔一丁點的小船，當轉上560mm，就可拉到有如面前！連船尾嘅船名都可以睇到一清二楚。<br> 另一優點係開盡20倍拍攝時，有IS防震系統助陣，畫面不會太「飄浮」，日光下用ISO100都唔怕手震。鏡頭用上USM超聲波馬達，Zoom鏡時超順暢又快速，由28mm去到560mm大約只需2-3秒。微距能力亦相當強，據稱可0mm超微距拍攝。</p><p>FullHD高清拍片</p><p>單反一定拍得快？SX1IS連拍速度達每秒4張，翻查資料，Canon自己部2萬幾蚊專業單反5DMarkII，連拍速度都係3.9張。SX1IS另一強項係拍FullHD影片（1,920×1,080/每秒30格），支援H.264編碼MOV格式，同時可收錄立體聲音效。有咗高清拍攝，屏幕亦用上16:9、2.8吋規格，可以揭起、反轉作多角度拍攝，機身上特別設有一個16:9及4:3轉換鍵，可隨時切換，可配合不同取景構圖。</p><p>鏡頭實測</p><p>28mm差唔多連窗框都影埋，但遮光罩令佢有少許黑角。<br> <br> 開盡20倍Zoom，小船有如被拉到面前。</p><p>3mm距離照對焦，影像非常Detail。</p><p>Profile</p><p>感光元件：1,000萬像素CMOS<br> 光學變焦：20倍<br> 記憶卡：SD/SDHC/MMC<br> 感光度：ISO100-1600<br> 快門速度：1/2,000秒至15秒<br> 屏幕：2.8吋<br> 電源：AA電芯×4<br> 體積：127.5×88.3×87.7mm<br> 重量：585g<br> 查詢：Canon（31912333）</p></body></html>