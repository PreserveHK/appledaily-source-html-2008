<html><header><meta charset="utf-8"><title>姚佳雯寸袁小曼衰在矮</title></header><body><h1>姚佳雯寸袁小曼衰在矮</h1><p>亞姐競選已塵埃落定，但梗頸四袁小曼不服輸，暗寸今屆亞姐非港產，亞姐冠軍姚佳雯昨日指袁小曼身材樣貌樣樣好，應該是輸高度。</p><p>亞姐決賽上篇的票后袁小曼最後三甲不入，賽後她暗寸得獎者非港產佳麗，又表明不知自己有甚麼地方輸蝕給三甲。昨日亞姐冠軍姚佳雯、亞軍顏子菲、季軍賴琳恩、友誼小姐姚鳳鳳、林淑蓉和師姐陳煒錄影節目《選美風雲五十年》。</p><p>賴琳恩獲片商垂青</p><p>冠軍姚佳雯表示不知袁小曼落選不開心，她說：「我知道佢比賽之前嗰晚唔舒服，有少少感冒，可能咁樣影響比賽狀態。」問姚佳雯覺得袁小曼輸在那裏？她說：「佢身材樣貌都好好，應該輸喺高度啩！」她又自爆已有男友，她表示還未有時間跟家人及男友慶祝，只是跟男友通電話。<br> 亞軍顏子菲勸袁小曼不應不服輸，她說：「惟有接受，結果已經出咗，如果佢想繼續喺呢一行就唔好放棄，呢個只係一個比賽，今後嘅發展先最重要。」<br> 19歲的季軍賴琳恩原來早在兩年前，由母親將跳舞照片寄給模特兒公司，因此展開其演藝工作，她曾在台灣一個電視綜藝節目當過舉牌Girl，之後又獲賞識在ChannelV節目《我愛黑澀會》中大展舞藝。她獲選亞姐季軍後，有香港的電影公司及商戶邀她演出，果然一登龍門聲價十倍。<br> 至於已嫁給台灣富商的陳煒，計劃跟丈夫在明年年中補擺喜酒，她說：「應該會喺台灣擺，因為老公朋友多，香港就再睇吓點先。」<br> 採訪、攝影：楊潔雯</p></body></html>