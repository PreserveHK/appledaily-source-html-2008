<html><header><meta charset="utf-8"><title>小瑪歌嗌咪：林志玲男友探未來外父</title></header><body><h1>小瑪歌嗌咪：林志玲男友探未來外父</h1><p>正所謂患難見真情，台灣名模林志玲嘅爸爸林繁男，早前入咗台大醫院接受心臟導管手術，志玲嘅緋聞男友邱士楷專程由上海返台灣探望林父，喺志玲最需要支持嘅時候送上關懷。志玲日前出席金馬獎之後返咗屋企休息，第二日佢戴住黑框眼鏡、帽，同哥哥林志鴻一臉倦容到醫院探望爸爸，小瑪歌都戥呢個孝順女辛苦。</p></body></html>