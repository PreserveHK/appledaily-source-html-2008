<html><header><meta charset="utf-8"><title>黃宗澤旺角拉客</title></header><body><h1>黃宗澤旺角拉客</h1><p>黃宗澤（Bosco）前晚在旺角一家CD店，宣傳其新唱片《InLoveWithBosco》，吸引約300名歌迷到場，場面墟冚。當他由保母車行進店舖時，街上fans不時伸手摸他，事後他發現背脊及手背均被抓紅。</p><p>新碟加印</p><p>前晚在場一名女歌迷花了約3,500元買下50隻唱片，令Bosco感動不已，他說：「我真係冇諗過咁多人支持自己，真係好開心，試過一日內同一間舖賣晒100隻碟，𠵱家要加印。」<br> 此外，對於司徒瑞祈在澳門賭錢被大耳窿追債一事，Bosco指在賭場內不可輕信他人，又謂只會打衞生麻雀消磨時間。有記者取笑他借打牌追女仔時，Bosco說：「我最叻係玩古董車、飲紅酒同跳舞。」近日汪明荃被人以匿名信指以權謀私，Bosco說：「我百分百全角度支持阿姐，佢唔係咁嘅人。」<br> 採訪：駱華齡　攝影：黃偉雄</p></body></html>