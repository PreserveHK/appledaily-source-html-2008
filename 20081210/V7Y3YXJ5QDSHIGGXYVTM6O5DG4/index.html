<html><header><meta charset="utf-8"><title>9.99分吳彥祖　踩過衫界</title></header><body><h1>9.99分吳彥祖　踩過衫界</h1><p>人紅自然多嘢撈，港女心目中嘅白馬王子吳彥祖（Daniel），最近踩過界連Fashion都撈埋，同港產板仔牌Know1edge推出首次合作的Holiday系列。百忙嘅佢同店主可謂超級Friend底，所以先至咁畀面，最重要係Design夠靚價錢又Affordable，絕對係有實力之作。<br><br>記者：陳諾堯<br>攝影：梁細權、陳陶鈞（產品）</p><p>圖書館影PrintAd</p><p>「Know1edgebydanielwu」嘅PrintAd睇落好有書生Mood，表現到Daniel係一個好靜嘅人，整輯相由DanPak操刀於TheChinaClubLibrary取景，以圖書館做Concept皆因Know1edge個Logo係一本書，同今次的交叉系列一樣咁Subtle，但又有背後嘅意思。</p><p>想做頌讚故鄉系列</p><p>訪問之前到達記招場地，見到有幾個Daniel紙板人已經着住未上市的Know1edgebydanielwuCollection，真係未見人先興奮。啲衫睇落都幾吳彥祖，好Neat同好整齊，再見埋佢真人示範着上身就會覺得成件事做得無錯啱晒，當然要Daniel本身有啲設計天份先至得。<br> 1997年畢業於建築學系嘅Daniel原來由細到大都好鍾意Design，「我鍾意由零開始去做一樣事物，Architecture同Fashion都係一樣，由零變到有，每步都要好認真仔細，要有Structure，知道自己下一步應該做啲咩好緊要。𠵱家市面上好多時裝都係Linkwith倫敦、巴黎、紐約等等，所以我先想做一個有意思、有我自己回憶、同頌讚我故鄉嘅系列。」&#13;</p><p>畀自己9.99分</p><p>至於Friend過打Band的Know1edge老闆Brian（本地HipHop組合廿四味成員）就話，Daniel係一個超好嘅合作夥伴，好有責任心，親力親為，每分每寸都要睇過度過，同佢合作完全放心，仲畀佢10分滿分！但Daniel就好謙咁話畀自己9.99分，「呢個Collaboration前後用咗四個月左右，Obstacles唔多，我亦係Baseon自己會唔會着呢堆衫為大前提。Sofar我全部都好鍾意，第一次出自己Collection好開心，呢排啲衫做起咗我差唔多日日都着住！」</p><p>滿是Daniel的故事</p><p>今次Know1edge搵嚟Daniel合作嘅Holiday2008Collection都真係幾特別，因為除咗Daniel由頭到尾Involved之外，整個系列嘅Concept都係嚟自Daniel出生同長大嘅地方SanFranciscoBayArea，所以每一件Item背後都有Daniel嘅故事，可能係一啲人，亦可能係一啲事。<br> 就好似大相中Daniel身上着住嗰件TheMissionDerbyJacket，係佢最最最鍾意嘅褸款，喺三藩市好多人都會有一件，因為個款夠簡單，又係一年四季都啱着。喺Daniel13至23歲時曾經擁有過一件，後來搬嚟香港嗰陣唔見咗，所以成日都掛住嗰件褸。當Brian一叫佢設計時，Daniel第一件事就係做咗Derby出嚟。另外，GilmanPants都係Daniel心水推介。提提你，每件Item都係超限量，最多都係得40件，快啲去買番件支持吓！</p><p>新貨玩葵扇骷髏頭</p><p>Know1edge除了同Daniel玩Collaboration外，仲會定期出新貨，將街頭勁Hit嘅元素放落設計度，做佢哋Fans就包你唔會悶親。近排興骷髏頭Print，Know1edge嘅冬天新貨就玩大佢，仲有啤牌圖案同千鳥格，全都係男士至愛圖案。推介黑色葵扇圖案紳士帽，因為夠LowProfile得嚟又有隱藏Detail，正！</p><p>（a）DNM（25776988）<br> 銅鑼灣怡和街68號　<br> <br> （b）8FIVE2（25739872）<br> 銅鑼灣謝斐道506-508號聯誠商業中心2樓203室<br> <br> *所有Know1edgebydanielwu貨品將於12月18日起於DNM和8FIVE2發售。</p></body></html>