<html><header><meta charset="utf-8"><title>陳樂榣舞動赤柱被博懵</title></header><body><h1>陳樂榣舞動赤柱被博懵</h1><p>性感女子組合Freeze昨日穿上性感森巴舞衣到赤柱，趁中秋節宣傳新歌，她們在大街上唱歌跳舞，吸引一班趁中秋到赤柱遊玩的市民圍觀。不過陳樂榣跳舞時先被舞衣上的翼纏着頭髮，後來又聲稱被途人揩油，認真倒楣。</p><p>整餅賀中秋</p><p>陳樂榣事後接受訪問說：「雖然今日有保安，但頭先唔知點解都有人喺我哋中間不斷穿插，仲有動作掂到我哋幾個重要部位，今次真係好嬲。」問以後會否避免同類宣傳？她說：「呢個係公司提議，但係如果下次再搞，希望可以再請多啲保安。」石詠莉則補充：「其實老闆可能唔知會發生呢啲情況，真係有苦自己知。」<br> 問Freeze如何度過中秋節？石詠莉說：「之前學咗整月餅，今晚會同屋企人仲有兩隻狗仔一齊食飯同食月餅慶祝。」陳樂榣則表示大部份家人都居於上海，故此會與男友及他的家人一同晚飯度佳節。<br> 採訪、攝影：藍文浩&#13;</p></body></html>