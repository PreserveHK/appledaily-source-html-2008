<html><header><meta charset="utf-8"><title>樂基兒亞馬遜流浪<br>黎明唔老黎<br></title></header><body><h1>樂基兒亞馬遜流浪<br>黎明唔老黎<br></h1><p>兩位現任和過氣天王嫂樂基兒（Gaile）及熊黛林（Lynn），前晚出席時裝品牌fcuk在中環舉行的時裝騷，Gaile在台上表演，而Lynn則擔任嘉賓，但兩人卻穿上同款黑色露肩裙，各有各美態，不過就以Lynn上圍較有睇頭。至於穿上低胸碎花裙亮相的傅穎（Theresa），上圍忽然升cup，令人眼前一亮。</p><p>預先打定防疫針</p><p>問到與Lynn撞裙，Gaile大方地說：「唔緊要，靚衫就自然多人着。」Gaile透露即將揹起背囊，和朋友起程到南美及亞馬遜河一帶旅行十多日，她笑言好像嬉皮士一樣，至於男友黎明（Leon）會否同行？Gaile表示：「佢唔得閒，同埋佢唔去呢種旅行，唔鍾意咁樣旅行。」為安全起見，Gaile已預先在手腳打防疫針，問可怕Leon會擔心？Gaile稱：「我識照顧自己，同行朋友係醫生，所以唔驚。」</p><p>熊黛林食住家飯</p><p>另外，對日前有雜誌影到Lynn穿三點式遊船河，同行男模特兒徐立言更大獻殷勤。Lynn稱：「我同佢一年都見唔到幾次，好彩影得唔肉酸，身材都OK，但冇化妝。」有人指Lynn上圍更有睇頭，她表示因近來多留在家食飯而增磅，問到城城有沒有試過她的手勢？Lynn說：「佢未試過，我煮嘢唔係好叻，煮好啲先畀朋友食。」<br> 採訪：藍文浩<br> 攝影：黃偉雄</p></body></html>