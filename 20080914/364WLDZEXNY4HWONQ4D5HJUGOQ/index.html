<html><header><meta charset="utf-8"><title>趙碩之顯豪情淋胸搶鏡</title></header><body><h1>趙碩之顯豪情淋胸搶鏡</h1><p>趙碩之、姚樂怡、新人余曉彤和男子組合Square的成員Brian及James，前晚到尖沙嘴出席電影《愛到發燒》的煞科宴，一向身材出眾的趙碩之當晚穿牛仔褲，被同場身穿低V裙露乳溝的余曉彤搶去鏡頭，趙碩之見風頭被搶，竟和Brian互淋香檳，Brian更主攻女方胸口，搞到她胸前盡濕，站在兩人身旁的余曉彤甚為冇癮。</p><p>對意中人不粗魯</p><p>問趙碩之會否嬲Brian弄濕她胸口？她笑說：「唔嬲，我哋好投契，我鍾意高過自己嘅男仔。」兩人可有發展機會？趙碩之表示若果自己鍾意Brian就不會淋濕他，她直言對意中人絕對不會表現粗魯。<br> 此外，趙碩之和張致恆昨日在小西灣出席中秋節活動，趙碩之以一身兔女郎打扮示人，穿上白色短裙，隱約見到花花內褲，玩遊戲俯身時又露出乳溝，她說：「套衫係大會畀我，仲以為會着褲，所以冇帶打底褲，我呢條唔係內褲，係泳褲。我有時都會着泳褲當底褲，因為泳褲啲款靚啲。」<br> 採訪：張俊銘、胡比<br> 攝影：黃偉雄</p></body></html>