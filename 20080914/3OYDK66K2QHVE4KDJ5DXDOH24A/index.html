<html><header><meta charset="utf-8"><title>關菊英籲劇迷唔好駁戲</title></header><body><h1>關菊英籲劇迷唔好駁戲</h1><p>無綫劇集《溏心風暴之家好月圓》大收旺場，一眾演員人氣爆燈，昨日個別出動搵真銀，「Sa姨」關菊英到馬鞍山新港城舉行簽唱會，與數百市民玩遊戲慶中秋，對於劇集被指有不少犯駁內容，如Sa姨指自己住在葡萄牙士砵亭，但實際上士砵亭只是葡萄牙體育會，故菊姐也說：「士砵亭係錯得幾離譜嘅，我哋之後喺劇嘅中段都配音改番，話鍾意士砵亭，冇指明係一個地方。」然後她又強調說：「睇戲唔好駁戲，如果唔係就冇得睇落去。」</p><p>乘勢谷新碟</p><p>對於李香琴表示癌細胞指數高，菊姐表示有向她慰問，菊姐說：「報告出咗話佢冇事，只係壓力大、少休息、休息吓冇事，佢話𠵱家暫時唔會接劇。」<br> 「管家仔」林峯昨日則到大埔超級城為新專輯舉行簽唱會，吸引大批街坊捧場，不時高呼「管家仔」，他獻唱新歌《愛人與海》時忘記歌詞。今次是林峯推出第二張專輯，他說：「壓力大咗，但反應都唔錯，加埋套劇配合，時間啱啱好，幫到宣傳好多。」<br> 至於「阿卡」陳豪昨日到青衣出席活動，吸引逾百市民圍觀，被問到在劇中與楊怡的結局時，他賣關子叫大家準時收睇。<br> 採訪：馬建華、張俊銘、卓寶花<br> 攝影：陳俊強</p></body></html>