<html><header><meta charset="utf-8"><title>蘋果批--互聯網保私隱：好睇個人！</title></header><body><h1>蘋果批--互聯網保私隱：好睇個人！</h1><p>蘋果批Online<br>Click入http://pie.appledaily.com收看<br>歡迎透過web-cam即時發表意見或致電29908648安排親身上場<br><br>電郵：mailto:pie@appledaily.com<br>網誌：http://pieatapple.wordpress.com</p><p>用FOXY可以搵到邊個係放蛇女警；上Google就可以摷到邊個投訴警察……互聯網真係冇私隱？答案係：就要睇處理嘅人對資料有幾重視！<br> <br> 主持：楊卓華　高明輝</p><p>1</p><p>2</p><p>馮德聰：據講警隊入面要幾個人輪流用一部電腦，我諗個警員唔係立壞心腸要將啲資料散發出去，可能只係想紮職，所以用佢私人時間去處理有關文件。基本態度係好嘅，但係由於工作文化入面冇咗一個意識，就係處理緊嘅文件，可能牽涉到另一人嘅生死，譬如話個卧底，所以就攞咗返去自己部電腦度做。表面睇係安全，但係佢部電腦有冇上網呢？有冇網防毒軟件呢？有冇人同佢講過，佢將啲機密資料拎出警署之外可能要炒魷魚？可能（警隊）只係一紙memo叫佢哋小心啲。</p><p>3</p><p>馮德聰：作為一個做咗科技咁多年嘅人，我其實係好相信「科技中立」，有一句說話就係槍唔會殺人，殺人嘅係人。互聯網技術都係一樣，如果今日根據資訊流通速度嘅廣同快，令到我哋冇咗私隱嘅話，點解我哋唔倒轉睇，成個社會都因此而透明咗呢？喺咁嘅情況下，可以藏污納垢嘅空間就會大為減少。</p></body></html>