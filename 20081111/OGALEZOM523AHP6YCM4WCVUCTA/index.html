<html><header><meta charset="utf-8"><title>中環在線：<br>吳光正千金膺亞洲商界女星 - 李華華</title></header><body><h1>中環在線：<br>吳光正千金膺亞洲商界女星 - 李華華</h1><p>《華爾街日報》噚日公佈08年全球最值得關注嘅50位商界女性，有4位亞洲女強人入選。更加吸引華華嘅，係同時選出10位亞洲最值得關注嘅商界女性。<br> 榜上除咗有百度首席財務官（CFO）李昕晢同美國私募基金德太投資（TPG）馬雪征，華華留意到有兩粒新星──賭王愛女何超瓊（Pansy）同吳光正囡囡吳宗恩（Jennifer）。<br> 賭王都讚過Pansy虎父無犬女，佢入選可以話係順理成章。咁Jennifer呢？應該係後來居上，而且越戰越勇，加入連卡佛唔夠十年就坐上第二把交椅，市場人士都視佢為新一代時裝女王、明日嘅JoyceMa。今次連《華爾街日報》都留意到佢，睇嚟吳小姐的確耀眼。<br> 至於全球計50位商界女性中，排名最高嘅亞洲代表，係最多香港人識嘅人行副行長胡曉煉，排第4；其次係排第7嘅淡馬錫首席執行官何晶，佢老公就係新加坡總理李顯龍。<br> 另外兩位分別係日本DeNACo創辦人TomokoNamba同韓國HannCorp創辦人。</p><p>08亞洲最值得關注10位商界女性</p><p>入選人：ShamshadAkhtar　公司：巴基斯坦銀行<br> 入選人：孫瑋　公司：摩根士丹利<br> 入選人：何超瓊　公司：美高梅MGM<br> 入選人：李昕晢　公司：百度<br> 入選人：馬雪征　公司：德太投資<br> 入選人：ChisatoNojiri　公司：TerumoHeart<br> 入選人：YoshikoShinohara　公司：TempHoldings<br> 入選人：PiaSingh　公司：DLF<br> 入選人：吳宗恩　公司：連卡佛<br> 入選人：張蘭　公司：俏江南<br> <br> 資料來源：《華爾街日報》</p></body></html>