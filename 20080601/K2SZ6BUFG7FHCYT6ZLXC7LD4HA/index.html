<html><header><meta charset="utf-8"><title>中環在線：黃宏生老婆入貨時機準 - 李華華</title></header><body><h1>中環在線：黃宏生老婆入貨時機準 - 李華華</h1><p>公司管理層增持股份，同埋公司回購番自己股份，獨立嚟睇唔係乜嘢特別嘅事，上市公司都時有發生，但差不多同期發生就會惹嚟不必要嘅遐想。大陸《每日經濟新聞》就對創維數碼（751）4月底起分十次回購咗1147.2萬股，用咗差不多974萬銀有質疑，因為創維執行董事喺公司回購之前，亦都分咗十次增持公司股份。<br> 華華睇番港交所（388）資料，執行董事林衛平，亦即係𠵱家坐緊監嘅大股東兼前主席黃宏生（圖）位太太，喺2月1日至4月15日，合共用咗315.37萬銀分十次增持421.6萬股，每股平均價約0.748元，以創維上星期五收市價0.88元計，𠵱421.6萬股賬面大約賺咗55.65萬銀。<br> 本來管理層增持股票係對公司投予信心一票嘅表現，華華亦唔係話嗰位執董趁公司回購撈番一筆，不過換轉華華就唔會喺咁敏感時候去增持，以免招人話柄啦！</p></body></html>