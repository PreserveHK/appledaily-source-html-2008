<html><header><meta charset="utf-8"><title>準港姐陸運會繼續比堅尼<br>邁亞密直擊：4號高海寧、11號馬賽　封俯衝雙煞</title></header><body><h1>準港姐陸運會繼續比堅尼<br>邁亞密直擊：4號高海寧、11號馬賽　封俯衝雙煞</h1><p>十二位候選港姐昨日在邁亞密進行最後一日外景拍攝，佳麗身穿比堅尼top顯身手，4號高海寧俯身踩單車時性感誘惑，向來博到盡的11號馬賽則在天雨路滑下踩滾軸溜冰，無懼失儀，爭取每一分出鏡機會，二人堪稱港姐雙煞。</p><p>十二位《2008年度香港小姐競選》候選佳麗昨日終於結束外景之旅，於今日傍晚返回香港，行程最後一天，大會安排到邁亞密旅遊勝地SouthBeach拍攝，分組示範不同運動，包括跑步、踩單車、滾軸溜冰及玩飛碟，眾佳麗穿上比堅尼top襯熱褲，繼續大晒身材。</p><p>張舒雅被洋漢撩</p><p>4號高海寧踩單車時動作敏捷，加上她俯身向前彎腰，令上圍驕人的她份外搶鏡，比起同組隊員突出，高海寧說：「第一次着比堅尼踩單車，初時都有啲唔慣，但外國人都係呢個裝束，都入鄉隨俗啦。」她還表示保持健美體態除了靠運動外，素來有晨運耍太極，但因參選後活動頻仍，現只能間中做運動。而3號張舒雅在海灘跑步時則被外籍人士口花花搭訕。<br> 擁有鬼影變幻球的11號馬賽則玩滾軸溜冰，剛巧下起大雨，其後雨雖然停了，但地面濕滑，不過她仍堅持繼續，表現甚博，馬賽即否認說：「呢啲唔係博，我由細到大都係運動型，但係我15歲之後就冇玩過，會盡量小心。」</p><p>黃潔婷溜冰腳震</p><p>12號黃潔婷穿上滾軸溜冰鞋熱身時多次險些跌倒，埋位時動作蝦碌，一度失去平衡，她一邊大叫，一邊隨手抓着身邊的樹枝，後來又直衝向男工作人員，戰戰兢兢地完成拍攝，問到黃潔婷會否擔心被馬賽的表現搶去風頭，她說：「唔會，只要靚就OK。」<br> 採訪：卓寶花<br> 攝影：陳偉權<br> <br> 各位讀者如果認識十二位入圍港姐，知道她們的底細，歡迎電郵mailto:adent@appledaily.com報料。</p></body></html>