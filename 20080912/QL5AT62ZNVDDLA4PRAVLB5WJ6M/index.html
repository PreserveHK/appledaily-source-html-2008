<html><header><meta charset="utf-8"><title>Edison舊愛轉軚撐場<br>Juno開派對親自請阿嬌</title></header><body><h1>Edison舊愛轉軚撐場<br>Juno開派對親自請阿嬌</h1><p>女子組合2R的Rosanne和Race、鄭融、木村乃及關淑怡等，前晚齊齊到中環出席「THINKSILLY網站新面貌揭幕派對」，其中鄭融和關淑怡都穿上露肩裙，性感搶鏡。身為主人家的麥浚龍（Juno）身穿黑色西裝，手上戴上MarcJacobs贊助的鑽戒和鑽石表。<br> Race和緋聞男友伍允龍一同到場，對於被拍到男方陪她看跌打，Race解釋：「佢識個醫生，咪陪我去，之後都係我自己去，我哋成日一班人出嚟。」問到Rosanne是否不撐緋聞男友陳冠希（Edison）而轉軚撐Juno？她表示不關事。<br> 談到Edison在紐約看時裝騷，Juno表示沒有看報道不清楚，不過他就指自己間中也會到日本和紐約看時裝騷。問到有沒有請緋聞女友鍾欣桐（阿嬌）來？Juno稱：「我有打電話畀佢請佢嚟，不過佢就sms覆我話唔喺香港嚟唔到，如果佢工作太忙，我都唔方便打擾佢。」</p><p>鄭融受寵若驚</p><p>另外，也曾和Edison傳緋聞的鄭融表示今次是Juno邀請她出席，她說：「我都有啲驚奇，因為我入行後同Juno都講唔夠五句嘢，不過我有留意佢設計嘅嘢，我想搵佢幫我整標語T恤，講畀人聽我唔係成日黑面。」<br> 採訪：李珮洳<br> 攝影：陳慧安</p></body></html>