<html><header><meta charset="utf-8"><title>麥當娜脷挑姬妮芙</title></header><body><h1>麥當娜脷挑姬妮芙</h1><p>麥當娜（Madonna）嘅巡迴演唱會前晚繼續喺英國倫敦嘅溫布萊球場舉行，因為前日係911嘅七周年紀念，娜姐演出期間特別向當日嘅死難者致敬。演唱會氣氛好好，娜姐照樣勁歌熱舞，仲伸脷彈結他，令特登嚟捧場嘅姬妮芙柏露（GwynethPaltrow）、姬蒂韓遜（KateHudson）同BlackEyedPeas嘅Fergie睇到入晒神。</p></body></html>