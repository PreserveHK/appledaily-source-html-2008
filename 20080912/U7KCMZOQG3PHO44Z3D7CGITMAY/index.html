<html><header><meta charset="utf-8"><title>勁分裂　又Touch又鍵盤</title></header><body><h1>勁分裂　又Touch又鍵盤</h1><p>剛看畢台灣九把刀新書《大哥大》，表面講手機依存症候群。故事看似純屬虛構，但今日正是這樣一個世代；再看HTC快推的TouchPro，明明Touch得好哋哋，卻又加個Qwerty鍵盤，成了變種Diamond。究竟係Touch都唔夠玩，定係為咗滿足香港人乜都要多嘅心態呢？<br><br>記者︰陸俊雄<br>攝影︰陳盛臣<br>Model︰Sam@PureModels</p><p>鍵盤打發時間</p><p>發佈會人多勢眾，最記得陳豪一句，藝人等埋位，手機好重要。我信！SMS、MSN、睇YouTube、CheckE-mail、影相……最後才到講電話，你話TouchPro點能夠唔多加個5列式Qwerty鍵盤，取悅一班用文字表達自己的繁忙嫌空虛都市人。新機雖名TouchPro，但從正面看和Diamond有9成似。想真正體會不同，要推開機側Qwerty鍵盤先分到，而且仲預設有倉頡輸入法。</p><p>新功能為人為到底</p><p>除多咗個盤，作為鑽石加強版，保留優良如TouchFLO3D介面外，新增插microSD，最高支援8GB；ROM/RAM容量更由256MB/192MB，增加至512MB/288MB。電池算長命了，由900mAh增至1340mAh，但因玩法多了，可能還是被玩到一日無電。軟體新開發YouTube應用程式，可惜實試時發現Load親都要逐個%數！筆者即場試過40秒Load一條短片，手機始終不是家中電腦，惟有原諒。加咗鍵盤部機厚度明顯加磅（18.05mm），比Diamond厚了6.7mm。</p><p>未必有用的TVOut</p><p>在HTCTouchPro的底部，有個供音訊輸出和TV-out的迷你USB插槽，而TV-out這功能也是新添。當另購的三色線接駁手機後，會自動彈出選擇PAL或NTSC的畫面，繼後又會問要將相片、YouTube片段，還是PowerPoint等視訊輸出至大螢幕上。雖然正常部手機上到網，要用要分享的視訊檔早就上傳到網絡空間上，豈會在自己的電視上慢慢煲？但總算有備無患。</p><p>Profile</p><p>處理器︰QualcommMSM7201A（528MHz）<br> 作業系統︰WindowMobile6.1Professional<br> 螢幕︰2.8吋TFT-LCD，VGA解析度<br> 相機︰320萬像素CMOS鏡頭<br> 重量︰165g（連電池）<br> 尺寸︰102mm×51mm×18.05mm<br> 查詢︰29881010</p></body></html>