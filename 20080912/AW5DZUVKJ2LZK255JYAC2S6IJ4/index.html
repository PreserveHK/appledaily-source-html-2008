<html><header><meta charset="utf-8"><title>安琪蓮娜新戲遭剝光</title></header><body><h1>安琪蓮娜新戲遭剝光</h1><p>由奇連伊士活（ClintEastwood）執導、安琪蓮娜祖莉（AngelinaJolie）主演嘅奧斯卡大熱懸疑片《Changeling》，預告片噚日喺網上曝光，故事講述安琪蓮娜幼子離奇失蹤、被掉包，有唔少發揮演技嘅機會，最慘係安琪蓮娜因為得罪貪污警隊，遭老屈黐線送入精神病院，仲要剝光豬用大水喉狂射，認真慘情。</p></body></html>