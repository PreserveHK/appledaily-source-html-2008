<html><header><meta charset="utf-8"><title>頑石點頭：AC擒硬熱拿亞 - 藍鑽石</title></header><body><h1>頑石點頭：AC擒硬熱拿亞 - 藍鑽石</h1><p>三色台將播四大名捕，雖然區區唔慌會睇，但已勾起十幾年前初中年代，追睇溫瑞安武俠小說嘅回憶。講起四大名捕，AC一樣有，博其中秋「擒」熱拿亞。<br> 先講型爆嘅快劍「冷血」，肯定係不苟言笑嘅派路；追人追到天腳底嘅「追命」，當然係足迹滿場嘅法米尼，資深嘅施多夫就係功力深厚嘅「鐵手」。馬甸尼就係「無情」，唔係話佢跛腳，只係佢係大師兄而行事光明磊落，同擅發明器嘅「無情」係絕配。當然，肥安絕對冇資格同名捕師父諸葛先生相題並論！<br> 最後容許我一年講一次老套嘢：祝小女同大簡生日快樂。<br> <br> 主客和：AC米蘭勝<br> 心得：總覺得肥安命不該絕<br> <br> 近5場往績：LW///<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>