<html><header><meta charset="utf-8"><title>專家對話：中移動低位可吸納</title></header><body><h1>專家對話：中移動低位可吸納</h1><p>昨日恒指大跌逾600點，收報19388點，曾跌穿去年8月17日19220點支持位，股市走勢似要繼續尋底，嘉賓指現市部署投資策略比估底重要，而恒指在19000點下有值得吸納的股份如中移動（941）。<br> <br> 郭：敦沛金融投資研究部主管郭家耀<br> 于：瑞士銀行執行董事于正人<br> 楊：主持楊慧玲<br> <br> 楊：港股曾經跌穿去年8月17日大奇迹日低位，下一個支持位究竟喺邊呢？<br> 郭：今次恒指升浪起步位已經跌穿過，好多人對恒指下個位都會睇18000點，但係個市係唔係真係咁差跌到咁低，真係要最後睇圖先知。不過𠵱家大市跌到去呢個位，投資策略比點睇個市更重要，要睇自己投資組合入面有冇盈利前景被經濟影響到嘅股份，如果有，就要趁反彈減磅。其實去到現水平，中移動（941）都有過度拋售情況，想撈底嘅投資者可以留意一下。<br> 于：中移動（941）窩輪成交其實好低，佢哋嘅call輪好多都變晒價外，投資者要留意唔好買太價外嘅中移動窩輪，不過市面上貼價嘅中移動窩輪比較少，投資者要小心選擇。&#13;</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>