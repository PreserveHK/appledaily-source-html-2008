<html><header><meta charset="utf-8"><title>惡搞扁斯拉</title></header><body><h1>惡搞扁斯拉</h1><p>阿扁金句：「我錯了嗎？」見到佢個扮慘樣就捧腹大笑，卸責畀老婆、扮無知、大聲喊寃加絕食等厚顏無恥遊戲伎倆，成為台灣民眾洩憤惡搞好點子，打、踢、炸、殺扁扁遊戲統統有齊，難得全部娛樂性豐富。「扁斯拉」發狂摧毀台灣，即使港人無切膚之痛，但得閒無事搵扁扁發洩，未嘗唔係一件賞心樂事。<br><br>記者：許維雅</p><p>10大發洩遊戲</p><p>經濟唔好，世界各國都有壓力，突然殺出個涉嫌貪污咗台灣七億嘅陳水扁，受審期間仲搞搞震玩絕食，睇見都人神共憤，順理成章躍升討厭人物榜首搵佢出氣。台灣網民睇嚟真係好嬲，憤而惡搞佢嘜頭，喺網上Post一大堆發洩小遊戲，偷閒作樂搞笑十足，得閒玩玩，減壓有餘，包你身心舒泰。<br> <br> （分數以5分為滿分）</p><p>1.哥斯拉毀台灣</p><p>難度：5<br> 過癮度：5<br> <br> 網上遊戲「扁斯拉大作戰」，阿扁化身「扁斯拉」，玩家控制佢摧毀台灣，按A鍵腳踢，按S鍵手劈，同時按下鍵同S鍵放火，同時按上鍵同A鍵拋物，空白鍵係跳。玩家要根據指定任務過關，算係小遊戲較複雜嘅一個，扁斯拉周圍破壞，爆建築物打飛機，感覺挺爽。<br> <br>  http://blog.yam.com/mercyman/article/13184469 </p><p>2.籮柚受罪</p><p>難度：4<br> 過癮度：4<br> <br> 校啱時間，當阿扁籮柚提得最高一刻，按一下後面隻公仔，公仔就會一腳踢落去。阿扁俾人踢到飛起周圍彈，仲有統計幫你計踢到幾遠。<br> <br>  http://data.pictogame.com/gc/gc.swf?gameId=VclQW4H1zfN1 </p><p>3.跆拳道連環飛踢</p><p>難度：4<br> 過癮度：4<br> <br> 校啱角度，跆拳道小子會一腳飛踢阿扁，阿扁飛喺空中，你可以繼續追踢，適當避開人群可以飛得更遠，爽！<br> <br>  http://game.youthwant.com.tw/freegame/page?k=OlY2MDA1ODky </p><p>4.請食波餅</p><p>難度：3<br> 過癮度：4<br> <br> 玩家有十次機會，用波踢落畫面上面周圍飛嘅阿扁，阿扁俾波省中，只得一個表情，唔算太過癮。<br> <br>  http://www.mass-age.com/ftp/game3.htm </p><p>5.用錢掟阿扁</p><p>難度：1<br> 過癮度：4<br> <br> 呢個係最多網頁出現的遊戲，一打開呢個網頁，你就會感到阿扁嘅煩厭，鬼殺咁嘈叫：「阿扁錯了嗎？難度阿扁真的錯了嗎？」玩家控制滑鼠用銀紙掟佢，阿扁被揼會左右擺動，樣子極衰，繼續講出一些賴皮狡辯說話，超搞笑。<br> <br>  http://studentpages.scad.edu/~yawang20/hit/ </p><p>6.摺埋貪污賊</p><p>難度：1<br> 過癮度：3<br> <br> 「阿扁自由落體」遊戲，控制滑鼠，可以將阿扁無限拋、無限掟，甚至摺埋塞落波隙中間都仲得，感覺好有趣。12樓網友評：「自由落體到最後怎麼不會掉到地上，然後腦漿爆開那種……」都好陰毒吓喎。<br> <br>  http://ipobar.com/read.php?tid-18212.html </p><p>7.貪污錢有排數</p><p>難度：1<br> 過癮度：3<br> <br> 貪污家族一概人等全部變晒肖像印喺「一萬一千元新台幣」之上，相頭Key得準Key得靚，限時30秒，玩家狂按滑鼠幫阿扁數銀紙，純粹揶揄佢貪污貪埋大把錢，遊戲唔算超有趣，但寸味十足，大快人心。<br> <br>  http://bbs.ccmag.com.tw/showtopic-523.html </p><p>8.槍殺大賊</p><p>難度：4<br> 過癮度：2<br> <br> 鍾意玩槍Game嘅朋友應該會鍾意呢個「倒扁人」遊戲。比賽開始，只有瞄準器內嘅圓圈鏡頭可以搵阿扁，直接按右下角子彈數目位置再裝彈，按手榴彈可以一次過炸幾隻公仔，係貪玩殺扁發洩好選擇。<br> <br>  http://www.pictogame.com/zh/play/game/9trbIocE5lwt_%E5%80%92%E6%89%81%E4%BA%BA </p><p>9.阿扁SoloDance</p><p>難度：4<br> 過癮度：2<br> <br> 大家都想揶揄阿扁消遙快活，這個「扁仔之舞」遊戲可以逼阿扁跳舞，又幾盞鬼。講明先，呢個遊戲都幾難玩，同玩跳舞機一樣，要跟住節拍按上下左右鍵，節拍有錯阿扁會仆低，幾搞笑。<br> <br>  http://www.pictogame.com/zh/play/game/eGjZsjyGH4Ea_%E6%89%81%E4%BB%94%E4%B9%8B%E8%88%9E </p><p>10.爆炸珍姐</p><p>難度：4<br> 過癮度：2<br> <br> 「騙錢政治Vol.1珍該打！」遊戲，用上下左右鍵控制公仔移動，避開側邊嘅阿扁頭同左右夾擊嘅珍姐，按空白鍵可以發射火箭拮阿扁，桔中兩下阿扁會爆炸，睇見佢喊晒口之後爆到灰飛煙滅，真係勁暢快。炸阿扁有1分，炸珍姐有5分。<br> <br> http://61.219.235.182:101/taiwan/student/team2.htm</p><p>影片+合成照</p><p>台灣惡搞文化亞洲稱王，有咁多遊戲又點會無影片同合成照？主題當然離唔開貪錢家族嘅抵死對話，當中以阿扁化身周杰倫最好笑，字眼改得貼題入肉。此外，有唔少改編歌都值得推介，大家請細心品嚐，句句聽落有味。</p><p>《不能說的‧秘密》</p><p>搞笑度：5<br> <br> 好一句：「兩人的愛情存在著世紀洗錢秘密……」玩盡周杰倫首次執導嘅電影，過癮到爆。<br> <br>  http://kingtam.blogspot.com/2008/11/blog-post_9402.html </p><p>《膿情巧克力》</p><p>搞笑度：4<br> <br> 同涉嫌捲入貪污案嘅蘇貞昌話過：「阿扁是牛排，自己頂多是甜點或水果。」網友用佢哋嘜頭砌成《濃情朱古力》海報，像真度一般。<br> <br>  http://kingtam.blogspot.com/2008/11/blog-post_9402.html </p><p>《A錢計劃》</p><p>搞笑度：4<br> <br> 台灣稱阿扁貪污作嘅錢做A錢，順勢設計呢張《A錢計劃》海報，今次主角換咗老婆吳淑珍。<br> <br>  http://kingtam.blogspot.com/2008/11/blog-post_9402.html </p><p>Keroro嗌破喉嚨</p><p>搞笑度：3<br> <br> 連日本卡通都玩埋，呢個Keroro好似中咗毒咁，不停講「我錯了嗎？」有人替Keroro不值，發表人拉拉：「阿扁好臭！他活該！死好！」<br> <br>  http://www.cooltey.org/gamevideo/article.php?id=2007062620501182862201 </p><p>日文扮台語唱扁</p><p>搞笑度：3<br> <br> 將日本漫畫《海賊王》改編惡搞成洗錢案，以日文主題曲配扮台語歌詞，像真度極高，配埋陳氏一家相片，個個網友都話五體投地。<br> <br>  http://mymedia.yam.com/m/2441375 </p></body></html>