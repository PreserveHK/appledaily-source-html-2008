<html><header><meta charset="utf-8"><title>唔畫屋轉做Cook　糕餅晒靚Look</title></header><body><h1>唔畫屋轉做Cook　糕餅晒靚Look</h1><p>在經濟環境極差的今日，裁員減薪的消息不絕於耳。若記得五年前香港被沙士肆虐，經濟環境一樣差，在減薪與工作壓力下，鄧敏怡Rachel決定轉行做糕餅師傅，如今已是酒店的高級糕餅大廚。有危自有機，轉行也未必是壞事，最緊要用心做，也一樣可畫出彩虹。<br><br>記者：黃潔蓮<br>攝影：陳陶鈞、部份照片由被訪者提供<br>場地：馬哥孛羅香港酒店6樓Cucina（21130808）</p><p>鄧敏怡Rachel</p><p>本為室內設計師，03年在薄扶林技能訓練中心學1年包餅課程，之後在怡東酒店工作了3年，去年轉投馬哥孛羅香港酒店擔任高級糕餅廚師，熱愛以鮮果創作不同甜品。</p><p>從小已有繪畫天份的Rachel，中學畢業後便進修室內設計課程，03年遇上沙士，眼見行業不斷萎縮，收到風公司會減薪，Rachel孤注一擲辭工兼轉行。</p><p>沙士下轉行瘦15磅</p><p>當時才26歲的她，想轉行也不難，但要入酒店工作必要有基本功，碰巧當時薄扶林技能訓練中心有包餅課程，學費全免，便踏出轉行第一步，「最難捱嘅唔係面對一群18歲同學，而是每日着對重到死嘅安全鞋，鞋頭係鋼片，每日企住工作，又要搬嘢，兩隻腳發軟到要拖住嚟行，嗰年我瘦咗15磅！」<br> 室內設計與製餅兩者似無關係，但本身有設計底子的Rachel在設計蛋糕時，就可依靠Autocad電腦軟件，在製作立體蛋糕及朱古力時，比例會做得比人好，像她那個評分甚高的畢業作朱古力電車與結婚蛋糕。「以前做室內設計，好多時都受制於上司或客人，而蛋糕同甜品嘅變化很多，可因應天氣而轉變，例如夏天我會做質感較輕身嘅甜品，亦會用好多生果；冬天會做口味濃啲嘅熱暖甜品。做好一件蛋糕，能夠Serve到一大班客人，嗰份滿足感冇得比。」</p><p>榛子梨酒慕絲蛋糕</p><p>02hr15min<br> 製作難度：★★★☆☆<br> <br> 兩層慕絲夾雜，榛子慕絲既香且滑，配上清淡的梨酒慕絲，一濃一淡，配搭得宜。</p><p>材料</p><p>朱古力薄脆：牛奶朱古力50克、榛子醬30克、唂咕油15克、薄脆40克<br> <br> 榛子慕絲：牛奶/忌廉各65克、蛋黃25克、砂糖12克、榛子朱古力300克、淡忌廉450克、魚膠片3片<br> <br> 梨酒慕絲：砂糖20克、呍呢拿1條（留籽）、淡忌廉250克、魚膠片2片、梨酒少許</p><p>做法</p><p>1.朱古力薄脆：將牛奶朱古力、榛子醬及唂咕油熱溶後混合一起，拌入薄脆，壓平後放入雪櫃雪硬，取出切成圓形後放模內。<br> <br> 2.榛子慕絲：混合蛋黃與砂糖，拌入煮熱的牛奶及忌廉，一起打起至淡白色，拌入已坐熱溶的榛子朱古力（a）。拂起淡忌廉；用冰水浸軟魚膠片後，再加熱至魚膠片溶掉，與部份淡忌廉混合，再加其餘淡忌廉快速攪拌，混入（a）拌勻，唧入模具，放雪櫃雪凍。<br> <br> 3.梨酒慕絲：拂起淡忌廉；砂糖與呍呢拿籽混合；魚膠片用冰水浸軟，加熱至魚膠片溶掉，與少部份拂起淡忌廉混合後，拌入呍呢拿砂糖，拌入其餘忌廉，再加入梨酒快速攪拌，唧上（2），再放雪櫃雪凍至定型即成。</p><p>貼士</p><p>魚膠片切忌用熱水浸，否則會溶掉。用冰水浸可將之浸軟但又不會溶。</p><p>芒果吉士</p><p>02hr00min<br> 製作難度：★★★☆☆<br> <br> 將芒果慕絲與CremeBrulee的做法合而為一，將慕絲表面加砂糖燒溶，做到脆皮效果。</p><p>材料</p><p>吉士：忌廉200克、芒果茸100克、砂糖25克、魚膠片4片、呍呢拿砂糖適量<br> <br> 冧酒菠蘿：水/砂糖各50克、冧酒30克、菠蘿方粒12粒<br> <br> 芝麻餅碎：白芝麻10克、黑蔗糖3克、鹽少許、高筋粉/砂糖/牛油各10克、泡打粉少許、薑汁雪糕1球</p><p>做法</p><p>1.吉士：先用冰水浸軟魚膠片。將所有材料混合煮熱（除呍呢拿砂糖外），放入圓柱形模具雪凍。脫模後放碟上，撒上呍呢拿砂糖，然後用火槍燒至糖溶。<br> <br> 2.冧酒菠蘿：煮熱水，加糖及冧酒煮至糖溶，攤凍後加菠蘿方粒浸1小時，取出上碟排直線。<br> <br> 3.芝麻餅碎：白芝麻焗至金黃色，攤凍後加黑蔗糖及鹽打碎，混入高筋粉、砂糖、牛油及泡打粉搓勻，放入焗爐以180℃焗大約10分鐘，取出攤凍放碟上，再放上一球薑汁雪糕即成。</p><p>貼士</p><p>可用呍呢拿枝放在砂糖中擺過夜，讓砂糖有呍呢拿香味。</p><p>法式多士伴呍呢拿慕絲</p><p>01hr10min<br> 製作難度：★★★☆☆<br> <br> 法式多士未必要配牛油和糖膠，配呍呢拿慕絲，嫩滑唔油膩。</p><p>材料</p><p>法式多士：奶油麵包4件、牛奶200克、淡忌廉50克、黑蔗糖30克、呍呢拿1條（留籽）、雞蛋150克、牛油適量<br> <br> 慕絲：呍呢拿1/2條（留籽）、淡忌廉65克、魚膠片3片、蛋白60克、砂糖85克、拂起淡忌廉275克<br> <br> 裝飾：士多啤梨12粒、糖/黑椒適量</p><p>做法</p><p>1.法式多士：將牛奶、淡忌廉、黑蔗糖、呍呢拿籽及雞蛋拂勻，將奶油麵包浸入其中。燒熱鑊煮溶牛油，用中火將麵包煎封六面至金黃色上碟。<br> <br> 2.慕絲：將蛋白拂至半起，逐少加入砂糖再拂起。將呍呢拿籽及淡忌廉煮熱，混合預先用冰水浸軟的魚膠片，攤凍至28℃，拌入拂起的蛋白糖及忌廉，唧入圓柱形模具雪凍，脫模上碟。<br> <br> 3.裝飾：士多啤梨去蒂，用糖醃過夜，然後加黑椒拌勻，伴在慕絲及多士旁邊即成。</p><p>貼士</p><p>多士蘸蛋漿不可過濕，否則煎好後內裏會太軟爛。</p></body></html>