<html><header><meta charset="utf-8"><title>重煲！藍牌Burberry　半價平過日本</title></header><body><h1>重煲！藍牌Burberry　半價平過日本</h1><p>呢期日日睇住富豪的紅顏知己爭寵，人哋關心的是邊位坐正、B女阿爸係邊個，不過我就比較Focus紅顏着乜戰衣出巡。要數到呢期受寵Look，一定係呂小姐至愛的Burberry。最近有水貨店食住條水，大搞呢粒「格仔莓」的大減價，最少都有半價，用一半的價錢就有得跟住着勝利紅顏的戰衣，買得過啦！<br><br>記者：葉雪芯<br>攝影：譚盈傑（Model）、陳陶鈞（Products）<br>Model：Kimasa@jamcast<br>Hair&amp;Makeup：Becky&amp;Meegan</p><p>BurberryBlueLabel白色圓領長褸<br> 原價$10,590<br> 半價$5,295<br> <br> 粉紅色格仔半截裙<br> 原價$2,895<br> 半價$1,447.5</p><p>BurberryBlueLabel黑色毛毛短褸<br> 原價$9,580<br> 半價$4,790&#13;</p><p>BurberryBlueLabel短身中袖Cardigan<br> 原價$2,230<br> 半價$1,115&#13;</p><p>BurberryBlueLabel紅黑格仔絨短褸<br> 原價$5,780<br> 半價$2,890<br> <br> 黑色斜布長褲<br> 原價$3,080<br> 半價$1,540</p><p>BurberryBlueLabel羊毛粉藍色格仔上衣<br> 原價$2,390<br> 半價$1,195<br> <br> 卡其色半截裙<br> 原價$3,980<br> 四五折$1,791</p><p>名牌水貨半價套現</p><p>呢期勁Hit的名牌唔少得Burberry，全靠日日見報的爭寵紅顏呂小姐每次出巡都着晒BurberryTotalLook，加埋今季格仔風吹得興起，大熱名氣榜佢贏晒。之不過大家近期身家縮水唔敢買貴嘢，無錯要學富豪一擲幾十萬買「格仔莓」當然肉痛，但係名牌癮到時到候始終會發作。好彩不久之前先至大搞名牌手袋開倉的老牌水貨店SACCESSORI，今次再出招來個大割價，睇中Burberry大熱勝出的人氣，一於推晒格仔莓的正貨出來，五折套現，以散貨套現為目標！</p><p>Burberry最低四折</p><p>Burberry通通減至半價，大部份都是BlueLabel為主，Tee、Cardigan等大路款甚至減到四折。要數到最吸引的，莫過於各款長、短大褸，由原價四、五千蚊一件減至半價左右就有交易，價錢仲抵過日本、倫敦的BurberryOutlet三至四成，完全啱晒最近轉凉天氣的大褸購買慾！今次的褸款除了有長青的圓領孖襟長褸之外，亦有格仔和高貴毛毛褸，擺明搶手貨，真係睇吓邊個手快喇！</p><p>SACCESSORI（35291990）<br> 將軍澳南豐廣場一樓B16舖<br> <br> 開倉時間：今日起至售完即止10:45am-21:00pm</p></body></html>