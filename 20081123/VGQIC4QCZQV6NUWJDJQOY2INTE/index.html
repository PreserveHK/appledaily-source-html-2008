<html><header><meta charset="utf-8"><title>JELLY→宣佈散Band</title></header><body><h1>JELLY→宣佈散Band</h1><p>日本PunkRock樂隊「JELLY→」嘅29歲鼓手清水康平，因今年9月強行將女童拉上車拍攝淫照，上星期被日本警方以非禮罪名拘捕，連累樂隊上星期五解散。JELLY→餘下嘅三位成員，上星期五喺樂隊嘅官方網站度公佈咗解散嘅消息，連帶樂隊歌迷會ROCKERS亦會喺本月尾摺埋，原定今日喺川崎同下月7日只招待歌迷會會員嘅演唱會都被迫取消。</p></body></html>