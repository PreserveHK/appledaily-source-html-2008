<html><header><meta charset="utf-8"><title>中環在線：法國老麥為美爭光 - 李華華</title></header><body><h1>中環在線：法國老麥為美爭光 - 李華華</h1><p>法國人識飲識食，食餐晏都話要配杯紅酒，勢估唔到一個金融海嘯，搞到法國人改變飲食文化，要勒緊褲頭捱麥記，擁抱過去一直鄙視嘅美國快餐。<br> 據彭博報道，經濟不景，法國第三季經濟增長有機會錄得15年嚟首次負增長，飲食業首當其衝，上半年有3000間餐廳申請破產，較舊年同期大增27%。市道唔好，法國人都要改變口味，食平價快餐麥當勞，啜可樂代替飲紅酒。</p><p>為慳錢啃美式快餐</p><p>麥記喺法國經營近30年，今年生意創新高，急升至33.5億歐元，仲逆市多開29間分店，全國增加至1115間。麥記法國業績省鏡要讚吓前幾年上任嘅法國CEOPetit，佢喺menu引入沙律、乳酪同一口吃小食等健康食物，改變美國快餐形象，家吓終於有收成。</p></body></html>