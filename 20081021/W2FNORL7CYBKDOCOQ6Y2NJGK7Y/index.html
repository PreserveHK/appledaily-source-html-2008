<html><header><meta charset="utf-8"><title>中環在線：神華福將空降中煤 - 李華華</title></header><body><h1>中環在線：神華福將空降中煤 - 李華華</h1><p>中煤（1898）上個禮拜五公佈老總經天亮辭去董事長兼執董職務，被國務院國資委委派新工作，究竟擔任乜嘢新任務，仲未收到風。</p><p>王安接班做揸fit人</p><p>至於邊個接替經天亮個位，就已經有眉目，據《21世紀經濟報道》講，神華集團神東煤炭分公司總經理王安將空降中煤，出任公司新話事人。<br> 王安係乜水，外界所知唔多，佢行年49歲，除咗擔任神東煤炭分公司總經理，亦兼任該公司黨委書記。王安有「神東神話」嘅稱號，將神東煤炭產量創出連續8年錄得千萬噸增長嘅佳績，成為神華首個億噸級產量嘅基地。<br> 以王安嘅經驗，出任中煤嘅董事長可謂駕輕就熟。<br> 記者訪問王安對中煤嘅新任務有乜搞作，佢話要等熟習咗新環境先再作打算喎。</p></body></html>