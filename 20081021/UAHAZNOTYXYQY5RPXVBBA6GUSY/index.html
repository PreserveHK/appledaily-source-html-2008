<html><header><meta charset="utf-8"><title>馮仁昭四圍超：王菲酒吧起小火 - 馮仁昭</title></header><body><h1>馮仁昭四圍超：王菲酒吧起小火 - 馮仁昭</h1><p>根據《搜狐》娛樂噚日報道，王菲同李亞鵬有份投資喺上海嘅唐會VIP酒吧，前日朝早8點幾發生輕微火災，好彩當時未營業，有員工聞到𤓓味，發現地下室有煙同小火，立即拎滅火筒救火同報警，消防局派出三架消防車到場，但員工已救熄火種，消防員檢查過冇死灰復燃就離開，初步判斷起火原因係地下室嘅電線插座引起。</p></body></html>