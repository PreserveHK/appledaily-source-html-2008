<html><header><meta charset="utf-8"><title>小瑪歌嗌咪：桂綸鎂同戴立忍撐枱腳</title></header><body><h1>小瑪歌嗌咪：桂綸鎂同戴立忍撐枱腳</h1><p>桂綸鎂同主演台劇《白色巨塔》嘅台灣演員戴立忍，三年前因合作電影《經過》傳緋聞，佢哋呢段地下情都收埋咗兩年幾，雖然佢哋年紀相差18年，但感情穩定。佢哋日前撐枱腳食墨西哥菜，其間桂綸鎂食咗幾啖就話飽，戴立忍唔單止食埋啲食物，仲負責埋單。小瑪歌覺得戴立忍有衣食又體貼，桂綸鎂都幾有眼光。</p></body></html>