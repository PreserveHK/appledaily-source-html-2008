<html><header><meta charset="utf-8"><title>過兩關　豪送4部占士邦手機</title></header><body><h1>過兩關　豪送4部占士邦手機</h1><p>最新一集《新鐵金剛之量子殺機》要到11月6日先上畫，不過戲入面嘅特務手機已率先曝光！講緊嘅係SonyEricsson與該電影合作推出的C902特別版，今日《蘋果》將聯同SE送出4部畀大家，另送埋非賣品007專用藍芽耳筒，絕對值得珍藏！只須留意內容並完成遊戲，呢份禮物即有機會到手！<br><br>記者：陳國輝<br>攝影：陳盛臣<br>Model:Debby@Pure&#13;</p><p>內置型男．邦女相
</p><p>查實C902呢款500萬像影相手機已推出一段日子，強項如輕觸式拍攝介面、臉部對焦，以及防手震功能等，嚟到占士邦版當然全部留低！值得一提係，今次特別加插《新鐵金剛之量子殺機》嘅最新照片、鈴聲、電影Trailer同埋遊戲，型男丹尼爾基克，索邦女奧嘉古莉寧高等，讓你未入場已先睹為快。但個人認為，最大差異應屬機身顏色嘅變化，佢由以往全黑色改為鈦金屬色，質感更強烈，拎住佢用唔知會唔會以為自己老占上身！
</p><p>特別版007藍芽
</p><p>今次遊戲中，SonyEricsson特別將本港不作發售嘅007藍芽耳機HBHPV720送畀得獎者做禮物，佢體積輕細如一隻USB手指，仲印住007字款，戴住佢幾有特務Feel㗎！由於香港唔打算出行貨，所以今次遊戲免費送出，就更見珍貴。
</p><p>機身特搜</p><p>Profile
</p><p>制式：WCDMA/GSM四頻<br> 體積：108×49×10.5mm<br> 重量：107g<br> 通話時間：540分鐘<br> 主要功能：內置占士邦圖象、鈴聲、500萬像素相機、臉部對焦、錄影防手震、HSDPA<br> 查詢：SonyEricsson（82038863）</p><p>遊戲篇<br>選擇題</p><p>1.SonyEricsson同邊一部電影合作推出特別版C902？<br> A.《新鐵金剛之量子殺機》<br> B.《新鐵金剛之智破皇家賭場》<br> C.《新鐵金剛之明日帝國》<br> <br> 2.普通版與007版C902之間有甚麼不同之處？<br> A.機殼改為鈦金屬色<br> B.內置電影圖片及鈴聲<br> C.以上皆是<br> <br> 3.最新呢套占士邦電影將於幾時正式在港上畫？<br> A.10月30日<br> B.11月6日<br> C.11月13日</p><p>考眼光<br></p><p>４.試估出圖中彈匣，可以裝上多少發BB彈？<br> （提示：不超過25發）</p><p>參加辦法
</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭4名參加者各得到大獎特別版C902手機一部，連007藍芽耳機HBHPV720一個。<br> <br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> <br> 5.得獎者將有專人通知。<br> <br> 6.為公平起見，《蘋果日報》及SonyEricsson員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> <br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>