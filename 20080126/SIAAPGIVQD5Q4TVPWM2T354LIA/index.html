<html><header><meta charset="utf-8"><title>車事情報局：<br>VolkswagenPolo13萬搶客</title></header><body><h1>車事情報局：<br>VolkswagenPolo13萬搶客</h1><p>雖然股市呢排反反覆覆，但車市嘅熱鬧情況始終更勝去年，唔少汽車代理都趁呢個勢頭，推出好多優惠嚟吸引買家，當然唔少得將售價調低。<br>車報員早兩日就收到風，話德國Volkswagen代理會趁今個周末，喺佢哋嘅灣仔Showroom搞個Polo展銷會；部車最大賣點除咗個樣夠Cute同講求實用性外，最重要係佢用緊嗰台1.4公升FSI引擎，可輸出80匹馬力之餘仲好慳油㖭！另外，喺展銷會期間即場買車嘅話，除咗保證可以喺農曆新年前出車之外，最重要都係代理將原來$145,000嘅售價調低至$129,000，減幅足有$16,000咁多，係咪好吸引呢？聽聞Quota唔多，有興趣就要快手喇。<br><br>記者：車報員</p><p>VolkswagenPolo展銷會<br> 日期：今、明兩天<br> 時間：10am-8pm<br> 地點：灣仔Volkswagen陳列室</p></body></html>