<html><header><meta charset="utf-8"><title>頑石點頭：我愛AC幾「熱」都要 - 藍鑽石</title></header><body><h1>頑石點頭：我愛AC幾「熱」都要 - 藍鑽石</h1><p>我黑，要愛隊幫手。<br> 早幾日翻閱國際版，某英國網站列出完美情人嘅條件：男士至少要高1米78（我有）、有錢有地位（發夢有）兼有樓（供到褲甩）、唔吸煙（少食），但仲有一點居然係鍾意睇波免問！我睇完即刻標冷汗，慶幸自己已有家室之餘，為一眾鍾意睇波嘅王老五擔心。鍾意睇波啫，唔使趕盡殺絕啩？<br> 鍾意睇波係有代價，好似我鍾意AC米蘭，無論有冇喺報紙推介，佢輸波就關我事。嗱，周中場意甲真係唔關我事，明晚對熱拿亞就關嘞，熱拿亞上場贏阿特蘭大靠運，征聖西路輸實。<br> <br> 讓球主客和：AC米蘭勝[-1]<br> <br> 心得：我好少喺本欄貼AC<br> <br> 近5場往績：輸輸贏輸輸<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>