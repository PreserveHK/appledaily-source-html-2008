<html><header><meta charset="utf-8"><title>三條問題：睇穿Honey</title></header><body><h1>三條問題：睇穿Honey</h1><p>想了解多一點身邊嘅伴侶，但又唔想直接問；唔知初相識心儀異性，是否適合自己，但又唔想花時間慢慢了解，有辦法，叫對方玩吓以下嘅心理測驗啦，初步了解，好處係──快得嚟唔太直接，免傷感情！<br><br>文：Aphrodite</p><p>遊戲開始：</p><p>向對方提問以下3條問題，咪俾佢望答案，亦唔好俾佢諗咁耐，第一個答案為準，冇得反悔翻兜，如果唔係就唔準㗎嘞！</p><p>測驗一：</p><p>行過麵包店，裏面傳出新鮮出爐麵包香味，憑香味，你覺得係咩麵包呢？<br> <br> A.	菠蘿包<br> B.	墨西哥包<br> C.	牛角包<br> D.	芝士包</p><p>測驗二：</p><p>玩具店有一種嚇人嘅玩具，睇到就令人想嘔，你覺得會係邊款搞到你咁呢？<br> <br> A.	眼會流血嘅骷髏骨頭公仔<br> B.	滿面膿瘡嘅水怪公仔<br> C.	凸眼長脷嘅妖怪公仔<br> D.	流膿兼齙牙嘅禿頭蟲公仔</p><p>測驗三：</p><p>遇上海難，你被冲到一個荒島上，醒番見有人喺你旁邊，你認為會係咩人呢？<br> <br> A.	勤奮嘅啞巴，唔識講嘢，但你可以向佢求助。<br> B.	食嘢唔做嘢，但會講笑話𠱁你開心嘅人。<br> C.	多嘢講，但唔會照顧你嘅人。</p><p>分析：</p><p>呢3條問題分別測驗一個人3種最基本嘅做人態度，對金錢、感情、愛情專一的看法，所以，大概可以看出呢個人究竟適唔適合自己，同埋值唔值得交往呢？</p><p>測驗一：價值觀</p><p>A.	揀菠蘿包嘅人，天生貪小便宜，邊度有着數，問佢最清楚，人又小家，成日諗住慳自己、豪人哋。<br> <br> B.	揀墨西哥包嘅人，不善理財，連自己個身有幾多錢都唔知，有幾多使幾多。<br> <br> C.	揀牛角包嘅人，知慳識儉，應慳則慳，應使得使，唔會貪小便宜之餘，又唔會待薄自己，有計劃地理財及投資。<br> <br> D.	揀芝士包嘅人，非常注重優質生活，但又不至於視錢財如糞土；為求開心，只要能力所及，使多啲錢都冇所謂。</p><p>測驗二：有冇同情心？</p><p>A.	揀骷髏頭公仔嘅人，個性堅強獨立，仲有啲冷血，喺佢心目中，每件事都有其解決方法，發生任何事都沒甚麼大不了，冇嘢需要同情。<br> <br> B.	揀水怪公仔嘅人，感情過份豐富，任何感人嘅事，都好容易喊一餐，人哋有事，一定義不容辭幫忙，同情心爆棚。<br> <br> C.	揀妖怪公仔嘅人，較為理智，先分析事件，要幫就一定幫，唔會扮好人，唔抵幫就死都唔理。<br> <br> D.	揀禿頭蟲公仔嘅人，唔識佢嘅人就以為佢冷血，講嘢夭心夭肺，熟佢嘅就知其實佢係口硬心軟，只係把口唔收啫。</p><p>測驗三：容易有第三者？</p><p>A.	保持住傳統保守觀念，根本無法接受不道德嘅行為，認為愛情係純潔嘅，愛一個人便應該一生忠心。<br> <br> B.	唔會主動搵第三者，但若有其他外在因素，可以發展曖昧關係，一定會試，而且會泥足深陷，不能自拔。<br> <br> C.	完全唔想負責任，絕對會朝三暮四，就算搵到真愛，亦不打算改變拈花惹草嘅習性，自覺性同愛可以分開，何必執着呢？</p></body></html>