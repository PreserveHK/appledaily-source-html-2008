<html><header><meta charset="utf-8"><title>一件Tee價錢　$200襯勻全身</title></header><body><h1>一件Tee價錢　$200襯勻全身</h1><p>近日股市大跌，搞到新年前最後購物都冇乜心機。媽咪入貨要就住就住，我哋識搵地方買衫，買幾多Budget一樣唔會Out。二手店美華氏新年前劃一價清倉，皮帶低至$20、衞衣$38，Levi's501都係$168，執齊全套都唔使$200。今日，由店長Billy幫埋你襯出$200、$400、$500的全身VintageLook！<br><br>記者：許維雅　<br>攝影：伍慶泉　<br>Model：Kitterick&amp;Gigi@Puremodels<br>Hair：Matt@Privatei</p><p>OnKitterick黃色PrintTee$30<br> 棗紅色格仔恤$38<br> 深藍色WorkPants$68<br> 共：$136<br> <br> OnGigi<br> 米色花紋冷質上衣$38<br> 501黑色直腳牛仔褲$168<br> 共：$206</p><p>超平之選　$200配搭</p><p>平日買件Tee，　閒閒哋都$200件。但如果你有幾隻股票捱緊價，手頭緊，咁就要另想他法。今日只需一件Tee的價錢，就可以由頭襯到落腳。男仔推介格仔恤衫，劃一價$38件。加埋$30PrintTee、$68WorkPants，型仔又斯文。喜歡Sporty少少有BaseballJacket加衞衣。女裝推介女裝冷質上衣，只售$38，非搶不可，搭條A&amp;F牛仔褲，仲有錢剩！</p><p>紅黑色格仔厚身外套$68<br> 粉藍白色民族直間Zip-upJacket$68<br> 杏色WorkPants$68<br> 共：$204</p><p>鮮紅色BaseballJacket$68<br> 白色圖案Zip-up衞衣$38<br> 黑色WorkPants$68<br> 共：$174</p><p>米白色彩間冷外套$38<br> A&amp;F藍色直腳牛仔褲$128<br> 金色織紋皮帶$20<br> 共：$186</p><p>中價餐　$400配搭</p><p>若然你醒目，晨早放了一批股票，Budget自然多番啲。男仔打底可以由Tee升級做$99的Polo格仔恤衫，外套揀$128的皮樓或西裝褸。加埋抵着的迷彩軍褲，變化極大。女仔上衣只得Tee做特價，但$30件夠平，買多一兩件玩Layer都得。外套襯皮褸一樣好睇。之後仲可以揀對平得瘋狂的CowboyBoots，真正由頭襯到落腳都唔使$400。</p><p>OnKitterick黑色圖案連帽衞衣$68<br> 橙啡色絨料西裝褸$128<br> 迷彩圖案軍褲$128<br> 黑色真皮皮帶$20<br> 共：$344<br> <br> OnGigi鮮粉紅色PrintTee$30<br> 啡色PrintTee$30<br> 深啡色短身皮褸$128<br> A&amp;F淺藍色喇叭腳牛仔褲$128<br> 黑色幼身皮帶$20<br> 共：$336</p><p>綠色PrintTee$30<br> 啡色長身皮褸$128<br> A&amp;F淺藍色喇叭腳牛仔褲$128<br> 淺啡色牛仔Boots$99<br> 共：$385</p><p>Polo黑色恤衫$99<br> Levi's藍色牛仔褸$128<br> 杏色迷彩軍褲$128<br> 深啡色皮帶$20<br> 共：$375</p><p>紅色PrintTee$30<br> 米白色圖案粗冷Zip-up外套$168<br> Levi's501黑色牛仔褲$168<br> 黑色窩釘皮帶$20<br> 共：$386</p><p>豪華餐　$500襯牛仔靴</p><p>如果水源足，心情自然更興奮，因為有$500已必定可以由頭襯到落腳，有齊CowboyBoots及皮帶全套。買Levi's501都只係$168，Polo、Levi's牛、皮褸加對Boots盛惠$494，真係全港都難搵。女仔主力有A&amp;F的上衣，白色Zip-up外套$168，再襯勻全身5件服飾都係$445，抵到不得了。趁低吸納這個道理，相信大家都會把握。</p><p>OnKitterickPolo紅藍格仔恤衫$99<br> Levi's501黑色直腳牛仔褲$168<br> 深啡色Biker款皮褸$128<br> 啡米色牛仔Boots$99<br> 共：$494<br> <br> OnGigi<br> 紅色PrintTee$30<br> A&amp;F白色Zip-up外套$168<br> A&amp;F藍色直腳牛仔褲$128<br> 銀白色閃珠片皮帶$20<br> 深啡色牛仔Boots$99<br> 共：$445</p><p>A&amp;F淺紅色圖案連帽衞衣$168<br> 淺啡色西裝款皮褸$128<br> A&amp;F淺藍色直腳牛仔褲$128<br> 白色珠片刺繡皮帶$20<br> 共：$444</p><p>男裝Polo粉紅藍色恤衫$99<br> 啡色西裝款皮褸$128<br> Levi's501黑色牛仔褲$168<br> 黑色牛仔Boots$99<br> 共：$494</p><p>開倉詳情：美華氏	<br> 地址：天后屈臣道15號維多利中心商場63號地舖<br> 電話：28026886	<br> 日期：即日至2月6日	<br> 時間：中午12時至晚上9時</p></body></html>