<html><header><meta charset="utf-8"><title>八卦風：全新RenaultMeganeRS賣30萬</title></header><body><h1>八卦風：全新RenaultMeganeRS賣30萬</h1><p>我有個朋友，姑且叫佢做朋友A，每次同佢出街或者食飯，都喺度問我一啲關於部RenaultMeganeRS嘅問題，一時問好唔好揸，一時又問部車係咪真係望落去好型；唉，真係佢唔煩我都煩，所以早兩日就帶咗佢落去Renault喺觀塘海濱道嘅Showroom，親身睇吓部真車……<br>亦因為咁，我就八到一啲消息，就係話呢部配備咗一台可輸出225匹馬力嘅2.0公升Turbo引擎、18吋超大胎軨連Brembo高效能制動系統、全車皮椅同特大天窗嘅MeganeRS，代理方面開始接受預訂08年製新車嘅Order，售價係幾多？$298,000囉，聽落睇落都幾吸引㗎！嗱，如果你想早啲有車揸，可以趁新年喺班親朋戚友面前威吓嘅話，大可以諗諗佢哋嘅07年現貨，價錢仲要平3萬賣$268,000。咦，照咁睇，朋友A都應該走咗去訂車，唔使再問我部車嘅呢樣嗰樣囉，哈哈！<br><br>記者：鄭達基</p><p>查詢：維信汽車（29273538）<br> 地址：觀塘海濱道163號地下</p></body></html>