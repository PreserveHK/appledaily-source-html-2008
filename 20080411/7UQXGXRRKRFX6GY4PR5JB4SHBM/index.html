<html><header><meta charset="utf-8"><title>旺友之門<br>言中有物：捧列斯聯唔怕拖數 - 吾中</title></header><body><h1>旺友之門<br>言中有物：捧列斯聯唔怕拖數 - 吾中</h1><p>喺未加入《蘋果》之前，我做過一輪自由撰稿人，雖然真係好自由，但收入就一啲都唔穩定，最怕嘅唔係冇工開，而係接咗job交埋貨之後，遭人走數。因為「出嚟行講個信字」，好多時接job都係朋友託上託，或者係拍膊頭頂硬上，冇話白紙黑字列明，交咗貨之後出番張invoice畀委託人就算；結果自己嘅心血成功出街後，份糧就等都頸都長埋都未收到，委託人一係去如黃鶴，一係就話自己有好多苦衷，其實都係受害者。<br> 嗰時真係覺得自己有啲似遭大判二判走數嘅地盤工人，所以喺《蘋果》左近嘅「太陽喺某城市昇起」不時有地盤工人因出糧問題罷工，搞到交通大擠塞，我都好明白佢哋。<br> 今期推介英甲，曾經財困而幾乎拖球員糧嘅列斯聯，最近復蘇，今迎強隊卡素爾都冇有怕。<br> <br> 主客和：列斯聯勝<br> <br> 心得：列斯聯近況回起<br> <br> 近5場往績：贏贏贏輸輸<br> <br> 吾中<br> 買嘢講名牌，但賭波一定唔會做名牌奴隸嘅大聯盟女神。</p></body></html>