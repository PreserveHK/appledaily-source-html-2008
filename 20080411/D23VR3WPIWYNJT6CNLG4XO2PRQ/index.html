<html><header><meta charset="utf-8"><title>天王嫂對決句句有骨<br>熊黛林：同樂基兒唔係好Friend</title></header><body><h1>天王嫂對決句句有骨<br>熊黛林：同樂基兒唔係好Friend</h1><p>樂基兒（Gaile）與熊黛林（Lynn）前晚以「天王嫂」姿態同台對壘，二人以「黑白雙煞」晚裝造型示人，分別以打頭陣及壓軸出場，Gaile谷胸出戰，性感程度稍勝Lynn。對於被指苛索15萬出場費，Lynn沒有正面回應，她表示絕不介意別人薪酬高過她。Lynn更自嘲英文不好，與Gaile溝通有問題，表示「唔係好friend」，明顯句句有骨。</p><p>兩大天王嫂樂基兒與熊黛林前晚現身中環四季酒店，為EsteeLauder護膚活動行騷，由於事前有指熊黛林「扭計」索價15萬，爭取與Gaile「同工同酬」的天王嫂價，故此二人同台成為是夜焦點。</p><p>黎明嫂勝一籌</p><p>Gaile身穿白色開胸晚裝「谷胸」打頭陣，而熊黛林則以黑色貼身性感晚裝作壓軸，二人風頭可算是打成平手，但論性感程度，則以Gaile稍勝一籌。騷後，大會安排眾模特兒如Lynn、AnaR.、姚書軼等合照，卻獨欠樂基兒一人。<br> 活動後，Lynn接受訪問時賣口乖說：「個客好錫我，次次都搵我行騷，今次酬勞滿意，大家開心。」問到她有幾多位酬勞，她表示：「普通位。」當記者問她是夜是否收了十萬作酬勞，她即扭擰表示：「有咁多咩。」八萬？「邊有咁多。」五萬？「幾多唔講得，我自己都唔會介意有人高價過我，自己都唔會問人乜嘢價，同人比，自己開心就得，唔可以咁貪心。」問她與Gaile交情時？Lynn說：「幾好，唔係好friend，自己英文唔好，溝通有問題，佢有同我講，唔好為呢件事唔開心。」&#13;</p><p>「唔講八卦新聞」</p><p>另一邊廂，Gaile完騷後換回便服即火速離開，問到她為何沒有與眾模特兒大合照時，Gaile表示：「公司話唔想講八卦新聞，唔想二人同台好似做新聞，唔想比較，nonsense。」<br> 採訪：羅慧敏<br> 攝影：仇志德</p></body></html>