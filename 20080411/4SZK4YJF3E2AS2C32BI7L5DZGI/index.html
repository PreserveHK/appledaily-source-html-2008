<html><header><meta charset="utf-8"><title>野仔間歇性開騷餓Fans</title></header><body><h1>野仔間歇性開騷餓Fans</h1><p>野仔本月中在九龍灣國際展貿中心，舉行兩場音樂會，成員少爺占、小胡以及Chris組成六年，並不是年年出碟開騷，原來此舉是為了令歌迷對野仔的作品充滿期待，一推出就買，果然好橋。</p><p>六年前少爺占與大學同學小胡有意組成樂隊，之後遇上band仔Chris，只相處了三日便組成野仔，少爺占笑言：「我同小胡識咗好耐，之後喺唱片公司見到阿Chris，佢本身係『壞碑唇』成員，之後佢求我哋同佢一齊玩，我見佢咁可憐咪同埋佢玩囉，橫掂樂隊都要有識音樂嘅人。」</p><p>給歌迷驚喜</p><p>野仔兩位成員對於少爺占又要返電台開咪，又要顧及艾粒（ILoveYouBoyz）的工作，他們從沒半句怨言，小胡說：「完全冇問題，佢哋想幾時開騷咪開囉，好似平時做訪問，因為我返office工，佢哋都會遷就我㗎。」<br> 至於Chris則認為沒有年年出碟開騷是好事，他解釋：「一年畀你出三隻碟又點呀？做到個人都冇晒心機，反而慢慢做，隔一段長時間先出，啲歌迷先會覺得餓餓哋，到我哋一出碟，佢哋先會嗱嗱聲去買㗎嘛。」&#13;</p><p>農夫任嘉賓</p><p>按照他們的策略，野仔相隔兩年於本月18及19日，在九龍灣國際展貿中心舉行兩場「野仔畢業禮音樂會」，定必令野仔迷引頸以待，少爺占透露他們邀請了農夫、林一峰、好拍檔Donald以及幾位DJ同事，另外有一位神秘女嘉賓一起演出。<br> 採訪：李珮洳</p></body></html>