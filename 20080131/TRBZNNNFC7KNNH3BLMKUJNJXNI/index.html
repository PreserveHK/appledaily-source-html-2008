<html><header><meta charset="utf-8"><title>agnesb.賀年　鳥結請客</title></header><body><h1>agnesb.賀年　鳥結請客</h1><p>新年時節，親朋好友來家拜年，點都要有少少糖果餅亁招呼客人，屋企無個全盒總係唔似樣。不過買完個盒又要去辦年貨，懶人若嫌麻煩，大可選擇連盒包食物的全盒套裝，一次過搞掂。今年連來路品牌agn囗sb.DELICES都推出賀年全盒，有金有糖，齊齊應節。<br><br>記者：葉雪芯<br>攝影：黃子偉<br>Model：Cherry@puremodels</p><p>時裝名牌出全盒</p><p>以前過春節，屋企總要有全盒招呼人。不過現今家庭，如果忙住返工無時間辦年貨，全盒連食物套裝就幫到手。其中時裝名牌agn囗sb.推出的全盒，以中式全盒配法式糖果和首推的朱古力金幣。若嫌貴，神愛世人，影音使團亦推出「方舟八福全盒」，方舟形狀的全盒寓意「上帝的雙手，盛托着整個家庭」。至於家有小朋友嘅，不妨揀cutie版Mickey的3層紅色全盒；想傳統點，亦有奇華聚寶錦盒，齊集中式傳統酥餅，最啱老人家口味。</p><p>中法混合</p><p>agn囗sb.DELICES特色全盒，配5種法式糖果包括鳥結糖、金裝糖衣朱古力粒、純朱古力、薑汁朱古力和朱古力金幣。$788/a</p><p>糖衣朱古力</p><p>agn囗sb.DELICES糖衣朱古力粒套裝，共有杏仁黑朱古力、杏仁牛奶朱古力、杏仁姜都亞黑朱古力和鳥結糖黑朱古力。$298/a</p><p>神舟祝賀</p><p>影音使團方舟八福全盒，包括8款奇華禮餅，每款都有聖經祝福語如蛋白杏仁趣寶叫「哈利路亞」。$128/d</p><p>小朋友至愛</p><p>Mickey紅色３層錦盒，分別有棉花糖、曲奇和牛奶餅亁。$58/b</p><p>日式脆餅</p><p>零食物語豐上甜蜜蜜什錦餅全盒，內有朱古力威化餅、牛油曲奇、白朱古力餅、白朱古力蛋卷。$95/c</p><p>地道經典</p><p>奇華聚寶錦盒，共有11款經典餅食如老薑餅、馬仔、牛油蛋卷、合桃鳳梨酥等。$108/e</p><p>齋盒設計年輕化</p><p>嫌全盒套裝的賀年食品唔啱口味，咁買個全盒自己放糖果囉。最近有不少西式糖果全盒推出，擺明主攻後生仔女或者年輕夫婦，配合傳統習俗之餘又唔out，提供另類選擇。</p><p>a.agn囗sb.DELICES（25770338）<br> b.萬寧（22414641）<br> c.零食物語（27979967）<br> d.影音使團（22096280）<br> e.奇華（27856066）<br> f.Sogo（28338338）</p></body></html>