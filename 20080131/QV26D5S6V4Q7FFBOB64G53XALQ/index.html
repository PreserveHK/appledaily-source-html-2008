<html><header><meta charset="utf-8"><title>祝福舊愛覓得青春女友<br>Sammi：安仔，勇往直前！</title></header><body><h1>祝福舊愛覓得青春女友<br>Sammi：安仔，勇往直前！</h1><p>許志安被發現有新歡，女方是現年27歲、曾任職模特兒的余德琳。安仔的前女友鄭秀文（Sammi）表示祝福兩人，並叫安仔不用理會別人的看法，因為生命是自己的，只要覺得這段關係可以讓他幸福，便應勇往直前。</p><p>鄭秀文和任賢齊前晚在北角一間商業大廈拍攝電影《查之女》，Sammi在戲中飾演一位非常恨嫁的督察，任賢齊則客串做舞男，Sammi接受記者訪問時笑說：「我冇諗過隻鴨係佢，呢隻鴨我好滿意。」<br> 提到前男友許志安有一位比他年輕14年、現時27歲的新歡余德琳（Michelle），Sammi說：「唔知喎，乜都關我事㗎！我當然會祝福佢啦，其實我好想講，安仔唔需要理人點睇，生命係自己嘅，只要自己覺得呢段關係可以得到幸福，就應該勇往直前。」</p><p>「我哋冇復合」</p><p>Sammi續說：「雖然佢（安仔）冇講係真定假，但我自己嘅立場係好清晰嘅。」至於傳兩人復合，她說：「大家諗多咗，我上次都講過，我哋冇復合，總之我祝福佢。」問可考慮找一個年輕的男友，她說：「唔知㗎！世事如棋，或者我搵個好老嘅呢？總之上帝安排畀我嘅就係rightperson。」
</p><p>再拍戲怕重擔</p><p>Sammi表示之前拍《長恨歌》一點不輕鬆，今次拍頭3日也盡量令自己投入，問是否戲癮大發，她說：「我只係期待好劇本，呢套戲最吸引我嘅係有完整嘅劇本，角色分散，唔使集中喺我一個人身上，我咁耐冇拍戲，唔想有太重負擔。」講到拍檔陳奕迅，她指對方比起前幾年穩重很多。<br> 任賢齊表示戲中跳舞的戲份對他來說有難度，並指演員經常要抽離角色，他透露自己曾試過扮演大賊，經常要眼神兇狠，見到fans都不經意用兇狠的眼神看着對方。新年他將到拉斯維加斯工作，問可會帶老婆Tina去，已為人父的他竟仍用女友來稱呼Tina，還說：「留番少少想像空間吖嘛！」<br> 採訪：卓寶花<br> 攝影：陳志嵐</p></body></html>