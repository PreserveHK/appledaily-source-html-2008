<html><header><meta charset="utf-8"><title>上海八寶鴨　聚寶團年</title></header><body><h1>上海八寶鴨　聚寶團年</h1><p>送豬迎鼠前，一家人當然要吃頓團年飯，慶祝豬年營營役役工作，終於有時間休息，兼展望來年好運。識食廣東人，為大宴親朋出齊山珍海味，團年飯年年如是，不悶也厭，一於跨區吃另類地道團年飯，上海全體宴、客家好事成雙宴，定能為新鼠年，帶來新景象。<br><br>記者：郭佩韻<br>攝影：陳盛臣<br>Model：Eriko、Idy、Edwin、Alice</p><p>全隻上枱慶團圓</p><p>廣東人最愛豪氣，鮑參翅肚吃盡貴價團年飯，但上海人則講好意頭，是以各式食物也要全隻上，意謂全家齊齊整整。上海淮陽菜餐館周莊水鄉，以前經營私房菜，主廚蔡師傅對上海菜甚有心得，他說上海人團年飯不少得八寶鴨、元蹄及桂花魚：「上海人當八寶鴨為聚寶盒，寓意包羅萬有，財源廣進。元蹄為上海名菜，每逢節慶必吃，全隻上有家肥屋潤意思；魚則代表年年有餘，吃穿、財帛皆有餘。」
</p><p>紅燒八寶全鴨$320</p><p>把足4斤鴨拆骨，蓮子、薏米等8種食材釀入鴨身，淋上紅繞汁，經蒸、煮、燜，鴨肉夠入味。</p><p>菠蘿桂花魚$188</p><p>魚身經油炸，並以菠蘿汁伴，魚味更鮮。</p><p>蒜葱明蝦炒糕$168</p><p>蝦寓意生猛，鋪上上海年糕底，寓意年年增高。</p><p>發財萬三元蹄$216</p><p>全隻元蹄燜到軟腍腍，面層鋪上矜貴髮菜。</p><p>周莊水鄉（29896338）
</p><p>地址：數碼港商場304店</p><p>客家豆腐夠富足</p><p>對客家人來說，有雞、肉、魚，已算吃得豪，客家爺爺負責人單浩輝話：「客家人傳統吃粗茶淡飯，團年飯食好少，且碟碟餸菜打孖上，取其好事成雙。食材多有雞、海參、豚肉等，還有釀豆腐（豆腐代表「富」）及魚丸湯，且味偏濃。不過，為健康着想，時下客家菜開始轉化，少油少鹽，比較健康。」</p><p>西施梅菜扣肉$88</p><p>用五花腩肉，經走油炸過，肉質半肥瘦，甘香鬆軟。</p><p>海參冬菇$168</p><p>海參是必食團年菜，煮法簡單，用來燜冬菇已入味可口。</p><p>赤燜豚肉$88</p><p>特別用紅曲粉煮，有大紅大紫之意，燜過嘅豚肉酸甜開胃。</p><p>釀豆腐煲$88</p><p>豆腐裏釀入瘦肉粒，煎香，再放入鋪滿黃豆嘅煲內煮，口味清淡。</p><p>客家爺爺（25377060）
</p><p>地址：中環雲咸街63號巴力大廈2樓</p></body></html>