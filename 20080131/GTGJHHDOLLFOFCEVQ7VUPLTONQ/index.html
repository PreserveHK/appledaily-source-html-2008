<html><header><meta charset="utf-8"><title>戈師奶都揀K20D</title></header><body><h1>戈師奶都揀K20D</h1><p>又一次不得不讚蘋果電腦對IT界的影響力，自從SteveJobs將Air由公文袋拎出來，令用家大為驚訝之後，亦令其他廠商學到宣傳新招。喺Pentax新機發佈會中，將新機K20D由手袋中取出來，大賣其輕細特點，當然唔少得港人甚為受落的明星宣傳攻勢，由戈生同戈師奶兩公婆撐場，夠晒熱鬧。<br><br>記者：許福合<br>攝影：伍慶泉</p><p>千五萬像素CMOS</p><p>Pentax今次推出的兩款新機分別係K20D同K200D，其中主打嘅K20D係唔少拍友喜愛嘅K10D後繼機。首先值得留意嘅係，感光元件採用CMOS，要知CMOS已逐漸代替CCD成為高階單反重要組件，而K20D用上23.4×15.6mmCMOS，加上係專屬設計，能提供高達1,460萬像素高像解度，連NikonD3都比下去！K20DCMOS提升感光度嘅同時可大幅降低雜訊，於ISO100-6400感光度之中，保持雜訊處低水平。另外，K20D使用PRIME影像引擎，配搭DDD2高速記憶體使用，由影像處理到寫入記憶卡都有更高速度及效率。</p><p>防震除塵皆精</p><p>K20D新增LiveView功能，更加入預覽防手震功能，讓用家更確切預測到拍攝效果。新機的防震系統採用機身防震設計，透過磁力控制CMOS水平及垂直移動，以抵銷震動，用家拍攝時一般可享用到2.5至4級快門補償，有助用家經常以長鏡或光線不足情況下拍攝。K20D除塵系統當然亦有保留，除咗利用CMOS震動令塵埃脫落外，相機更會自動偵測塵埃數量，當積塵過多就會提醒用家進行除塵動作。</p><p>細睇K20D</p><p>Sample</p><p>Profile</p><p>感光元件：1,460萬像素CCD<br> 快門速度：1/4000至30秒<br> ISO：100/200/400/800/1600/3200/6400<br> LCD：2.7吋<br> 記憶卡：SD/SDHC<br> 電源：專用鋰電<br> 體積：141.5×101×70mm<br> 重量：715g<br> 售價：未定（預計3月初推出）<br> 查詢：捷成洋行（29262987）</p><p>K200D全天候</p><p>K200D是K100D後繼機，K20D之簡化版，主要針對一般入門級用家。1,020萬像素，防震、除塵之餘，機身更有60個位置加上防塵及防水濺設計，令其可以全天候操作。K200D更內置8種特別效果濾鏡，可拍出黑白、懷舊、柔焦等效果，亦有好玩嘅拉闊、收窄模式，令到相中人瘦多啲！</p><p>Profile</p><p>感光元件：1,020萬像素CCD<br> 快門速度：1/4000至30秒<br> ISO：100/200/400/800/1600<br> LCD：2.7吋<br> 記憶卡：SD/SDHC<br> 電源：AA電芯×4<br> 體積：133.5×95×74mm<br> 重量：630g<br> 售價：未定（預計3月初推出）</p></body></html>