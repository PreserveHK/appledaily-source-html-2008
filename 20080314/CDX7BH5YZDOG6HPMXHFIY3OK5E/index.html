<html><header><meta charset="utf-8"><title>BlogBlog趣：哀亨利行錯路 - 蘋果波神</title></header><body><h1>BlogBlog趣：哀亨利行錯路 - 蘋果波神</h1><p>周五荷甲波，馬會讓球盤食水深，離譜！<br> 阿爾克馬爾貼近降班邊緣，搞錯呀！<br> 英足盃4強冇腳軟，返聯賽有3隊再贏，好嘢！<br> 拜仁無王者風範，衰波！<br> 打比郡衰過好多英冠中游隊，醜怪！</p><p>最新動態</p><p>毫無疑問，亨利大帝喺好多阿仙奴球迷心中嘅地位，等同曼聯嘅簡東拿，我之前講過每位離開阿仙奴嘅球星，都喺雲格精算之下做到雙贏局面；可惜剛聽到這位去年夏天加盟巴塞嘅法國球星表示：「加盟巴塞如入地獄！」實教人惋惜不已。<br> 簡東拿光榮引退，離開奧脫福，30幾歲走去拍戲玩沙灘波過自己想要嘅退休生活；可惜亨利婚姻破裂，傷心地離開英倫與愛女Tea分離。<br> 現在佢喺巴塞嘅陣容內，捧土炮，人哋有佩奧爾同域陀華廸斯；講天王級數，佢哋有「細哨」；玩偶像，當然係火速上位嘅美斯，年屆30嘅亨利只屬其中一員，今季踢27場只入10球，終於開口向效力維拉利爾嘅死黨皮利斯訴苦，對教練列卡特安排自己踢邊鋒同與愛女分離感無奈。<br> 人工比阿仙奴再加4成，每月未扣稅淨計波糧搵800萬港元，又如何？人生不快樂，孤身上路如行屍走肉！如果亨利能再拍艾廸巴約、尹佩斯打後上前鋒，阿仙奴現在……<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>