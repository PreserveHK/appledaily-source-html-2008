<html><header><meta charset="utf-8"><title>隔牆有耳：蘋果印刷贏國際獎 - 李八方</title></header><body><h1>隔牆有耳：蘋果印刷贏國際獎 - 李八方</h1><p>報紙憑內容吸引讀者，但都要印刷質素配合先至相得益彰，蘋果日報印刷有限公司同事話畀八方知，《蘋果》印刷水平獲國際肯定，贏得國際報業色彩品質協會（INCQC）會員資格（2008至2010年），係香港唯一得獎嘅報章。<br> 呢項比賽由國際報業與傳媒商業科技協會、北美洲報業協會及太平洋區報業協會合辦，今年有創紀錄198份報章參賽，只有50份獲得國際報業色彩品質協會頒予兩年會員資格。今年係《蘋果》第三次攞獎。<br> 據負責印刷嘅同事講，比賽評審準則好專業，包括印刷機設定、原料標準以及分色記錄等，評審團成員來自國際報業、出版業專業人士，行內甚具代表性。</p></body></html>