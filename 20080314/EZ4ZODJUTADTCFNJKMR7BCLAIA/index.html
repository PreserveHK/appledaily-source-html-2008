<html><header><meta charset="utf-8"><title>KeymanShow：廣告減輕觀眾負擔？ - 馬啟仁</title></header><body><h1>KeymanShow：廣告減輕觀眾負擔？ - 馬啟仁</h1><p>上網睇video越來越有得做，不少正版公司，眼見youtube禁之不絕，索性推出一個免費睇正版的網站，名叫hulu；當中美國電視片集及運動節目，如NBA都免費任睇，唯一條件是要你睇埋廣告，對廣大網友及電視迷來說實在好事，只是版權限制，香港觀眾未能受惠，不過看來免費任睇是遲早的事。</p><p>足球商機無限大</p><p>免費任睇是吸引，但其實內容供應商也不是白做，只是他們終於想通了，想通了錢不一定要從觀眾身上獲得；在廣告商那邊提錢也可以，就此一家便宜兩家着，觀眾們最是受惠。<br> 同樣道理，也可以應用於體育節目的觀眾身上，有人擔心，收費電視越來越多，收費節目亦越來越多，日後睇波會越來越貴，若果電視台參考此橋的話，只要開發多一點廣告位，觀眾就可以慳番啲。<br> 現時睇一場波，廣告已充斥大部份空間，球場外已經爆滿，但球場內還有位；球衣胸前，滿是贊助，但球衣背後還有空間，法甲球隊就連褲的背面也是廣告，看看F1的車手，就知道足球員還有很多空間賣錢。<br> 廣告不怕多，只要不加價，這是所有觀眾的願望，畢竟我們可以選擇去廁所避避。<br> 文：馬啓仁</p></body></html>