<html><header><meta charset="utf-8"><title>言中有物：銀河「大」江東去 - 吾中</title></header><body><h1>言中有物：銀河「大」江東去 - 吾中</h1><p>雖然本港近年成日話推行公民教育，但我覺得成效好似麻麻。就以搭升降機為例，以前入先嘅人通常都會幫其他人㩒住「開門」掣，但𠵱家咁有品嘅人真係買少見少，啲人通常都係一支箭咁衝入去，然後就收埋對手，話之你俾升降機門夾親。有時見到啲咁嘅情形，真係想問嗰啲人一句：「你對手有事呀？」<br> 好，發完牢騷，講番今次推介，就係要美職聯洛杉磯銀河主場對肯薩斯巫師開「大」，因為兩隊都係識攻唔識守，就算兩隊球員真係綁住雙手嚟踢，入球都一定會多。<br> <br> 大細：洛杉磯銀河大<br> <br> 心得：銀河識攻唔識守<br> <br> 近5場往績：贏輸輸贏輸<br> <br> 吾中<br> 買嘢講名牌，但賭波一定唔會做名牌奴隸嘅大聯盟女神。</p></body></html>