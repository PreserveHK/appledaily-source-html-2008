<html><header><meta charset="utf-8"><title>中環在線：潘石屹怪錯銀行 - 李華華</title></header><body><h1>中環在線：潘石屹怪錯銀行 - 李華華</h1><p>早排阿爺出手救樓市，人行針對住宅市場推出新嘅房貸政策，但SOHO中國（410）主席潘石屹就質疑銀行未有跟中央指示做嘢，「10月底各商業銀行房貸細則難產，有啲銀行出台又收回去了……」</p><p>首置意思易混淆</p><p>華華問番內地相關業界，發覺潘總可能有啲誤會。未講點解前先交代新房貸政策，係指首次置業人士嘅首期由三成降到兩成，而且可以享有七折按息優惠。<br> 不過，聽內地地產業界人士講，之前大家（連銀行在內）一廂情願以為，係講業主首間做按揭嘅樓都有優惠，點知中國銀監澄清，話要係第一次買樓做業主先至算數！搞到銀行啲貸款細則話出又唔出得，仲好似俾人潑冷水㖭。<br> 鬼咩，好似北京、上海同廣州等大城市，有能力又從未買賣過樓嘅人，𠵱家真係唔多，所以呢個優惠幫唔到樓市乜滯。大家惟有寄望遲啲會再有新措施出囉。</p></body></html>