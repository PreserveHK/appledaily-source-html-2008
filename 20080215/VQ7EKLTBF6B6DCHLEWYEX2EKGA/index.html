<html><header><meta charset="utf-8"><title>巴塞隆拿直擊Day2：<br>又轉風喇！今期Phone潮上下芒</title></header><body><h1>巴塞隆拿直擊Day2：<br>又轉風喇！今期Phone潮上下芒</h1><p>在MobileWorldCongress參觀過NTTDoCoMo會場，突然有感而發：「點解喺日本可以用手機玩PSP質素嘅《高達》，而我哋香港又冇嘅？」諗番起實屬正常，一來日本制式與香港不同，二來日本係遊戲大國，有乜好比較?!今日，筆者到LG展館走了一趟，竟發現一部具雙連芒功能嘅TouchScreen手機。親身試玩後，我直頭懷疑佢係一部NDS！韓Phone今次又帶頭轉風㖭！<br><br>記者、攝影：陳國輝</p><p>LGKF600化身NDS超興奮</p><p>走入LG場館，第一眼見到就係風頭躉Viewty，誇張程度直頭係Set埋個壇畀人練習攝影技術嗰隻！接住見到一系列以Touch作賣點嘅新機，當中以KF600最過癮，事關佢採用上下雙連芒設計，尤其打機嗰陣，上方係主畫面，下方係TouchScreen，勁似「老任」部NDS，但查實除咗打機，佢仲有好多花臣㗎！</p><p>必學！五大新玩法</p><p>1.機內多達8款卡通主題Theme，彩色勁Sharp之餘，人物仲會橫跨兩個畫面走嚟走去，做出唔同動作，認真抵死！</p><p>2.內置兩款雙連芒遊戲，筆者最鍾意係呢款狗仔撞磚，玩家只須用手指操控狗仔移動便可，仲有幾名角色畀你揀㖭！</p><p>3.進入九宮格Menu後，下方畫面即時變為四方向掣，仲排列埋退出鍵及OK鍵，當你每按動一次，就會產生震動。
</p><p>4.打開相簿，如果你選擇ZoomIn其中一部份睇嘅話，下方畫面會顯示原相，而上方畫面則顯示放大嗰部份。</p><p>5.與Nokia音樂播放器一樣，可Set照片為CD封套，另外當播放歌曲時，下方畫面更顯示時間長度及操作按鍵。</p><p>PROFILE</p><p>制式：GSM三頻<br> 體積：101.2×50.7×14.1mm<br> 重量：約90g<br> 電池：800mAh<br> 主要功能：InteractPad操作模式、300萬像素相機、自動對焦、電子防手震、A2DP藍芽立體聲、EDGE傳輸、FM收音機</p><p>LGKF700變長面PRADA</p><p>基本上KF700係PRADA手機延續篇，屏幕加闊後變成3吋，更方便用手指操控；今次更追加「ShortcutDial」，可快速啓動常用功能。</p><p>規格：WCDMA/GSM三頻、3吋TFT芒、7.2MbpsHSDPA傳輸、320萬像素相機</p><p>LGKF510玩埋LED燈</p><p>KF510可以話係Shine的接班人！機側用金屬物料，機面更新加入LED燈設計，當你Touch方向鍵嗰時，LED燈就變成相關圖案。</p><p>規格：WCDMA/GSM三頻、LED鍵盤、3.6MbpsHSDPA傳輸、300萬像素相機</p><p>LGKT610雙拼鍵盤</p><p>睇見KT610一面係電話，揭開後有QWERTY，起初仲以為係Nokia9系機的進化版㖭！佢採用S60介面，玩商務功能時得心應手。
</p><p>規格：WCDMA/GSM三頻、QWERTY、3.6MbpsHSDPA傳輸、S60平台、2.4吋芒</p><p>LG場館睇真?</p><p>SAMSUNG主修音樂<br><br>i450似捽碟</p><p>自從F210、F250推出之後，呢款i450一定係最好玩，機側趟出後會發現一個像CD的喇叭，但其實佢仲可以捽碟揀歌。</p><p>規格：WCDMA/GSM三頻、S60平台、雙向滑蓋、3.5mm耳機插槽、200萬像素相機</p><p>U900搭上B&amp;O</p><p>佢屬於Ultra系列高階版，厚度僅12.9mm，全金屬設計，最難得配備MagicTouch操控鍵及B&amp;OIcePower喇叭，有樣睇又好聲。</p><p>規格：WCDMA/GSM三頻、MagicTouch操控、500萬像素相機、B&amp;OIcePower揚聲器</p><p>索愛MO記搞神秘<br><br>SonyEricssonX1　首航WindowsOS</p><p>傳媒只能用肉眼感受，全程由一個貌似古烈治嘅開發人員示範，想掂都掂唔到。今次破天荒行WindowsOS，好令人期待。</p><p>規格：WCDMA/GSM四頻、Windows操作系統、AGPS、WLAN、XPERIA面板</p><p>MotorolaE8環形操控</p><p>呢部手機竟然喺另一牌子展館內發現，認真奇怪！E8最特別在於Keypad設計，環形按鍵極具創意，數字鍵亦可於備用情況下消失。</p><p>規格：GSM四頻、OmegaWheel導航鍵、內置2GB記憶體、A2DP藍芽立體聲</p><p>周邊Snap！</p></body></html>