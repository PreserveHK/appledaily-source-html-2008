<html><header><meta charset="utf-8"><title>Rosemary帶男友見祖父母　鐵塔賀情人節</title></header><body><h1>Rosemary帶男友見祖父母　鐵塔賀情人節</h1><p>混血名模Rosemary一向戀愛大過天，雖與男友Christopher的戀情未被母親Julie認同，但依然愛得癡纏。她透露早前趁着農曆新年，偕同男友回祖家法國見祖父母，祖父母更大讚他是goodboy，她更與男友到巴黎鐵塔預祝情人節。</p><p>混血名模Rosemary、LisaS.、玩具大王蔡志明一對子女蔡加怡及蔡加贊，前晚現身跑馬地馬場adrenaline，出席預祝情人節的派對，Rosemary與好友LisaS.孖公仔赴會，問到男友Christopher的行蹤時，她表示男友身在巴黎行騷，惟有提早慶祝兩人第一個情人節。</p><p>「讚佢係goodboy」</p><p>Rosemary笑說：「我哋之前已經去咗巴黎，佢係我第一個帶去見我祖父母嘅男仔，我父母都未算正式見過Christopher，祖父母仲讚佢係goodboy，不過佢哋都冇催我哋結婚，其實此行都好開心，因為好耐冇見過祖父母同叔叔，仲多咗兩個表弟妹。」<br> 問Rosemary與男友有否暢遊浪漫花都？她說：「都上咗巴黎鐵塔同羅浮宮，好難忘。」問她收到甚麼情人節禮物，她笑言：「情人節都係自己過，雖然佢喺巴黎，都唔需要特別打電話畀佢，每日都係情人節。」&#13;</p><p>吳嘉龍浪漫慶祝</p><p>此外，吳嘉龍已安排了情人節活動，與拍拖七個月的MissKim慶祝，他說：「我會親自整早餐，仲會擺啲玫瑰喺隔籬，同埋預備朱古力蛋糕，因為自己要去考遊艇牌，所以會比較忙，夜晚再一齊食燭光晚餐。」問他會否順道求婚？他笑言：「太早，我爹哋都叫我小心，唔好咁快綁住，最少都要識一年以上，我哋拍咗拖七個月。」<br> 採訪：JessicaNgan<br> 攝影：RickyChan&#13;</p></body></html>