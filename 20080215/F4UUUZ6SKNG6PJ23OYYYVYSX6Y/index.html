<html><header><meta charset="utf-8"><title>棄粟粉用生粉　彩霞羮唔水皮</title></header><body><h1>棄粟粉用生粉　彩霞羮唔水皮</h1><p>在家煮飯要快靚正，老火湯一煲五、六個小時不是人人等得起。這時候最好煮湯羮，但怪師傅提醒大家，落生粉芡時記得要用馬鈴薯做的生粉，這樣煮出來的湯羮才會杰身，否則用其他生粉會令湯羮變成稀身水狀，口感大減。<br><br>記者：林佩婷<br>攝影：黃子偉<br>示範：怪師傅烹飪工作坊負責人怪師傅（http://www.masterwhy.com/）</p><p>現在坊間售賣的「生粉」大部份都是木薯澱粉，購買真正的生粉，就要留意包裝背後寫着馬鈴薯澱粉PotatoStarch或木薯澱粉TapiocaStarch。</p><p>粟粉：</p><p>即是粟米澱粉，來自美國，出名的有鷹粟粉，一般煮餸打芡可與生粉互換，但口感較硬，做湯羮會好易化成水。食肆一般多用來製作糕點類點心。</p><p>木薯粉：</p><p>又名泰國生粉，來自泰國東南亞地方，口感較煙韌，用來打芡會較硬同實，多用於製造印尼九層糕等小吃。</p><p>生粉：</p><p>又名豆粉或馬鈴薯澱粉，多來自荷蘭或德國，酒樓食店多用荷蘭風車牌，多用作打芡或做點心餃皮之類，於少量雜貨舖才有家庭裝售賣。</p><p>玉子彩霞羮</p><p>需時：20分鐘<br> 份量：4人<br> <br> 玉子豆腐看來容易切碎，但其實切的時候看起來好像碎掉，但當放入湯內煮，只要不大力攪拌的話，便會發現它沒有那麼易爛。</p><p>材料</p><p>玉子豆腐1條、甘笋片1両、芥蘭粒/蝦仁粒/帶子粒各2両、雞蛋1隻、冬菇絲2隻、水4杯<br> <br> 蝦仁帶子醃料：鹽/胡椒粉各少許<br> <br> 調味：鹽1/2茶匙、胡椒粉/麻油各少許、生粉水適量</p><p>做法</p><p>1.玉子豆腐切條備用。蝦仁及帶子加醃料醃後汆水備用。雞蛋拂勻後放入鍋中待用。<br> <br> 2.開大火後下水、冬菇絲、甘笋片及芥蘭粒於鍋中，煮滾後下蝦仁、帶子及調味。<br> <br> 3.再煮滾後下玉子豆腐略煮，打生粉芡後熄火，將羮趁熱倒入鍋中拌勻成蛋花。</p><p>貼士</p><p>蝦仁及帶子要先汆水，煮起唔會有泡。</p><p>番茄肉碎煎蛋角</p><p>需時：20分鐘<br> 份量：4人<br> <br> 煎蛋只要加點油及不要太大火，蛋就不易變老變嚡。燒熱油後記得熄火，否則太熱的話，肉碎會易亁及燶。</p><p>材料</p><p>雞蛋3隻、生粉/水各2茶匙、菜脯碎/葱花各少許、肉碎1/2両、番茄片1/2個、油2湯匙<br> <br> 調味：鹽/胡椒粉各少許</p><p>做法</p><p>1.生粉及水先拌勻，將蛋拂勻後下調味及生粉水。<br> <br> 2.燒熱油鑊後熄火下肉碎兜熟，再開中火下菜脯及番茄略炒，最後加入雞蛋和葱花略炒後鋪平，煎至兩面金黃色後即可上碟。&#13;</p><p>貼士</p><p>煎蛋加上生粉水即可煎成餅形</p><p>李小姐：點解煎蛋角要落生粉水？<br> <br> 答：落生粉水令蛋角唔散，如果用粟粉都可以，但口感就硬少少，無咁滑。</p><p>怪味孜然雞翼</p><p>需時：40分鐘<br> 份量：4人<br> <br> 孜然粉與坊間小茴香不同，香味較強，長身些且色澤較暗綠，於一般印尼雜貨舖、印度香料舖或city'super都有得賣。作用是去除腥味同解除肉類的油膩。遇油或經高溫加熱後，孜然香味會越濃烈，所以除燒烤外，還可用作煎、炸及炒等烹調方式。</p><p>材料</p><p>雞中翼8隻、孜然粉4湯匙、黑芝麻1茶匙<br> <br> 雞翼醃料：生抽3茶匙、糖/黑椒碎各1/2茶匙、生粉/孜然粉各1茶匙</p><p>做法</p><p>1.雞翼加醃料醃15分鐘備用。醃好雞翼沾上適量孜然粉及黑芝麻，置已放錫紙之焗盤上。<br> <br> 2.預熱焗爐至230oC，置頂層焗20分鐘後取出。</p><p>貼士</p><p>雞翼沾上生粉可令雞翼快速焗至脆皮。</p><p>Eva：醃雞翼落麵粉唔落生粉，效果有乜唔同？<br> <br> 答：用麵粉焗起後會變硬，用生粉口感就脆啲。</p><p>蟹肉扒豆苗</p><p>需時：10分鐘<br> 份量：4人<br> <br> 炒菜要保持嫩綠油份夠先好味，怪師傅就教一定要記得火猛、油熱、水份夠兼快手這四個秘訣，才會炒出靚菜。</p><p>材料</p><p>急凍蟹肉1両、豆苗1/2斤、蛋白1隻、油2湯匙<br> <br> 蟹肉調味：鹽適量、胡椒粉少許、水1/2杯、油1茶匙<br> <br> 生粉芡水：生粉2茶匙、水3茶匙<br> <br> 豆苗調味：鹽1/8茶匙、糖1/2茶匙、水1杯</p><p>做法</p><p>1.大火燒熱油鑊後下豆苗，隨即加入水略炒後冚蓋煮約半分鐘，開蓋加調味，再炒至熟後隔水上碟待用。<br> <br> 2.另起鑊，先下蟹肉調味後再下蟹肉，煮滾後打生粉芡並熄火，加入蛋白拌勻，最後下油拌勻放在豆苗上。</p><p>貼士</p><p>熄火後下蛋白蟹肉才滑，下油則賣相更佳。</p><p>李小姐：如果唔扒豆苗，蒜茸清炒嘅話灒酒係咪會香啲？<br> <br> 答：是，一落菜就灒酒，通常會用黃酒如紹興酒等，然後就落水繼續炒便可。</p><p>網上重溫</p><p> http://cooking.appledaily.com </p></body></html>