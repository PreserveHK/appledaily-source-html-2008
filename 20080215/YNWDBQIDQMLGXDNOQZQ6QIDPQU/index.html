<html><header><meta charset="utf-8"><title>林一峰咀得開心<br>自爆「係孿嘅」</title></header><body><h1>林一峰咀得開心<br>自爆「係孿嘅」</h1><p>林一峰前晚於九展StarHall舉行最後一場演唱會，前晚嘉賓有鄭融及梁祖堯，而特別前來捧場的就有何韻詩，林一峰除落台與觀眾錫錫以示答謝外，更與鄭融及何韻詩連環咀，林一峰又可圈可點的自爆性取向，他說：「我嘅萬能女助手，身邊個個男人都係孿，如果有直嘅，就去搵我個女助手啦!」</p><p>何韻詩獻吻</p><p>另外，他獻唱《勞斯‧萊斯》時，何韻詩即走上台送花兼獻香吻，林一峰笑說：「兄弟又好，姊妹又好，錫番啖先！」他又笑罵與他同台合唱的梁祖堯是衰人，因為當他靠在梁的肩膊唱歌時，被指猶如小鳥依人，林一峰指住梁祖堯說：「你咁大嚿，邊個行埋嚟都似小鳥依人！」<br> 採訪：李珮洳<br> 攝影：仇志德</p></body></html>