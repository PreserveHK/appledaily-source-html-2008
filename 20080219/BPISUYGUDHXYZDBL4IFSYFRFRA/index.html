<html><header><meta charset="utf-8"><title>升中面試要訣　清晰啲講多啲</title></header><body><h1>升中面試要訣　清晰啲講多啲</h1><p>一個學期剛剛開始，又要為下一個學期驚定先，我諗𠵱家小六學生嘅家長，都係抱呢種心情，因為又要為仔女着手準備升中面試。與其心驚驚唔知會問乜，不如就等閱盡考生錯處同out學生無數嘅名校考官TonySir，幫你分析面試時最常見問題，幫你見招拆招，令學生淡淡定過難關。<br><br>記者：劉昱蘭<br>攝影：梁細權、陳盛臣<br>Models：芷蔚、Sonia、Jef</p><p>面試3部曲</p><p>TonySir話現在的考核模式唔會太千奇百怪，即場看圖作文唔多，最多用普通話同你傾偈，常見嘅離不開3部曲︰單對單面談、小組討論和閱讀理解，不過就算考中文中學，都有可能全英文對答。</p><p>騎呢問題有發揮</p><p>聽TonySir話，有啲考官會好騎呢咁拎個電話、八達通、或者陳冠希個樣出嚟，叫你講吓關於佢哋嘅嘢。唔使驚，其實呢啲自由發揮題仲好，講乜都得，例如講跌電話嘅經歷、憎唔憎陳冠希等，最少一定唔會離題。</p><p>Part1　單獨面談要鎮定</p><p>面談都係想評核學生的英文措辭及程度，所以問題一般都唔太深，以下係常見8問。</p><p>1）點解你會想讀呢間學校？</p><p>最好答中面試學校嘅強項，如睇中學校嘅語言、體育或音樂水平等，有親戚朋友讀緊仲好，話見佢哋讀得好開心，所以好想同佢哋做校友。
</p><p>2）你鍾唔鍾意睇書？最鍾意邊個作者？</p><p>鍾意讀書嘅就講一兩本書名同作者名，再加少少內容同鍾意嘅原因。唔鍾意嘅就唔好只得一句"No,Idon'tlikereading."，可以講吓會從報紙、雜誌或益智網頁等吸收資訊。
</p><p>3）你有乜興趣？</p><p>如小朋友動靜皆宜，便可講一靜一動的興趣，給人多元化感覺。"Ilikesleepingandeating."呢啲答案就唔係咁得體喇。</p><p>4）今日嚟面試途中有冇特別嘢發生？</p><p>呢條係考講故事能力，就算無事發生都可直講，如可答因路上不停諗面試事宜，所以冇留意其他嘢。</p><p>5）你最鍾意邊科？</p><p>邊科都冇所謂，最緊要講到原因就OK。</p><p>近期重要港聞<br>6）近期你有冇留意香港嘅特別新聞？&#13;</p><p>除咗講番件事嘅背景，加兩句自己點睇就最好，顯得小朋友有主見夠醒目。<br> -中國雪災<br> -陳冠希事件<br> -昂坪360纜車意外<br> -北京奧運及香港馬術比賽&#13;</p><p>7）你有冇去過旅行？最鍾意邊個國家？</p><p>冇出過國嘅可講香港某個地方，記住，答到個地方和原因就得喇。</p><p>8）喺學校裏你最喜歡邊個老師？</p><p>又係邊個都冇所謂，因為考官只係想考吓你識唔識用英文，講自己最貼身嘅事同睇法。</p><p>Part2　小組討論爭講第一</p><p>通常3-4人一組，討論嘅問題都好general，如學生應否帶電話回校，或者你會點樣為學校搞籌款活動……肯用腦嘅就一定諗到。但討論同單對單面談唔同，係要同其他人有交流，所以唔可以自說自話，最好講句"Iagreewithyou"或"Icanseeyourpoint,butIthinkit'sbetterto......"，咁先係討論。最好就係做第一個發言人，咁就唔怕俾人講晒重點喇。</p><p>Part3　閱讀理解要識拼音</p><p>面試時會有一篇大約200字嘅文章讓你朗讀，有深字唔識讀就大膽試吓拼音讀；太深拼唔到嘅可問老師，從中表達你認真嘅求知慾，但最多問兩個，唔係會扣晒印象分。此外，仲要了解文章內容，因為老師好有可能問followupquestions，考你理解能力。教署規定唔可以筆試，所以會用oral考埋comprehension，甚至maths。</p><p>10項DOs&amp;DON'Ts</p><p>TonySir幫麗瑩同Gill模擬面試情況，好快就從佢哋身上搵到學生面試時常犯嘅錯誤，讓學生家長留意。</p><p>1.入房前請敲門：如果你敲門，問多句"MayIsitdown?"，印象分贏晒。</p><p>2.別死背答案：要有備而戰，但唔可以畀人有背稿感覺，在適當處都要作停頓。<br> <br> 3.望眉心當眼神接觸：如果真係好怕直望考官，可以轉移視線望眉心或鼻尖。<br> <br> 4.保持笑容：唔使過份，只要畀人friendly嘅感覺就得。<br> <br> 5.坐姿要挺直：坐得要有台型，似蝦米咁只會顯得個人無自信又無生氣。</p><p>6.適當聲浪：通常學生說話偏細聲，記得唔識答都要大聲，咁先顯得有自信。</p><p>7.雙手擺位：交叠冇問題，亦可平放大腿上。</p><p>8.唔好太casual：避免髮型太潮，唔好着波鞋牛仔褲，皮鞋白襪最穩陣，女仔素色及膝裙，男仔恤衫西褲實無死。</p><p>9.閱讀有姿勢：咪頭耷耷或托下巴，最好坐直拎起張紙睇文章。<br> <br> 10.紮起頭髮：女仔頭髮太長就紮起佢，男仔額前頭髮唔好垂過眼。</p><p>升中面試預備班</p><p>坊間亦有短期課程教你如何應付面試，集中訓練技巧、發音同自信，訓練有素自然建立自信。<br> <br> 日期︰2月23日開始，分2堂或4堂進行，共4小時<br> 學費︰$980（4人一組）每小時$350（私人教授）<br> 語言︰英語<br> 導師︰TonySir<br> 地址︰北角城市花園城市中心商場地庫全層（QQClub優兒學會）電話︰22346616</p><p>楊師傅教你旺文昌</p><p>除個人努力及實力，運氣都好重要，楊天命師傅話今年文昌位在東北方，喺嗰度溫書就夠旺；仲教埋你喺屋企點擺文昌，催旺小朋友嘅讀書運。</p></body></html>