<html><header><meta charset="utf-8"><title>380匹未驚過<br>胡蓓蔚：Don'tthink,justCool!</title></header><body><h1>380匹未驚過<br>胡蓓蔚：Don'tthink,justCool!</h1><p>觀眾本已淡忘胡蓓蔚（Paisley）乃唱家班出身，皆因其音樂主持人形象太深入民心，點知07年尾爆咗首幾好聽嘅《Don'tthinkjustdo》，個MV講佢喺中環蘇豪區狂放電，千萬型男靚仔唔揀，偏偏咀落其貌不揚嘅姜文杰度，好型好Cool啫！Paisley獨愛AstonMartin高傲不凡氣派，仲話最鍾意冷色系列。380匹唔啱女仔揸？Don'tthink,justCool！<br><br>記者：梁美甜<br>攝影：譚盈傑</p><p>急不及待掟番轉</p><p>Paisley自言好鍾意Vanish、復古冷色系列嘅車款，所以DreamCar係AstonMartin嘅DB9。代理話DB9已停產，不如試吓架更勁更快嘅V8VantageRoadster啦。成380匹，梗好喇！<br> 一開波，Paisley由慢駛開始，隨即聽到引擎囗囗咆哮聲，Paisley助手亦笑說：「佢開始嚟料喇！」跑咗一轉返嚟，我問同車攝影師勁唔勁，佢笑晒口欲言又止個樣就知Paisley幾咁享受呢一轉啦！「部車喺平路好去好飆，Supersmooth，Eventhebrake都係Supersmooth又唔震，用D波都已經可以行晒成程，軚唔係想像中咁硬，操控亦比想像中容易，唯獨開車時有少少後溜囉！都係揸過就算，喺香港都係揸日本車好啲。」可見得Paisley係有理智地去愛嘅人。<br> </p><p>撻車掣玩死伊人</p><p>Paisley絕對人如其名，夠晒獨特，言談態度亦一再反映佢不拘小節兼豪爽嘅性格，攝影師叫佢行就行、做就做，總是笑笑口咁囉！<br> AstonMartin雖然係Paisley嘅DreamCar，但實情係一坐上車即時「硬晒軚」唔知點算。請車行同事上車協助，隨即傳來佢嘅大笑聲，原來佢唔識用StartEngine掣嚟撻車。又係嘅，𠵱家好多超跑都換咗個㩒掣嚟StartEngine，AstonMartin都唔例外！示範過後叫Paisley自己嚟，佢就手震震咁㩒掣撻車，不過咪以為佢驚，實情係佢仲儍笑緊咋！</p><p>AstonMartinV8Vantage規格</p><p>引擎：4,280c.cV8DOHC<br> 馬力：380ps/7,000rpm<br> 扭力：41.8kgm/5,000rpm<br> 傳動：6前速半自動波，後驅<br> 尺碼：4,380×1,865×1,265mm<br> 車重：1,710kg<br> 查詢：MFJebsenAutomotiveLtd（22340562）</p><p>供款幫你計</p><p>首期：$213,800<br> 利率：5%<br> 年期：48<br> 月供：約$48,105<br> ＊註：以上數據僅供參考</p><p>引差佬抄牌</p><p>Paisley本身揸緊美國車ChryslerPTCruiser，話貫徹到佢性格喎，事關香港好少人揸呢款車，車款以融合古典復古同現代風格而見稱，PT即PersonalTransportation，代表部車除代步之外，更可以滿足到個人性格同生活形態，因為咁，每次Paisley揸出街都搶晒收視，仲試過招來巡警欣賞：「個警員係覺得部車得意先行過嚟睇，睇睇吓仲畀埋張告票我，鬼叫我咁啱張行車證過期咩！」<br> Paisley見大家未笑夠，再加碼：「咁都唔好笑！試過部車無電，要搭過江龍，點知打開車頭蓋搵咗好鬼耐都唔知個正負極喺邊度，成個鐘至發現兩個位喺無雷公咁遠，真係估佢唔到！」<br> 天公不作美，整日下着雨，但Paisley為大家帶來唔少歡樂，成個訪問絕對喺開心嘅情況下完成，可見佢擁有一顆無私熱情嘅心，一如佢所言：「我會將我朋友介紹畀其他人識，大家一齊玩，全部人都係朋友！」怪不得佢朋友滿天下喇！</p></body></html>