<html><header><meta charset="utf-8"><title>pH7　洗到Dry</title></header><body><h1>pH7　洗到Dry</h1><p>寒冷天氣警告下，洗面膏，皮膚越洗越糟糕，肌膚繃緊得連眨眼、微笑也有困難，嘴角甩皮，眼肚現亁紋，兩頰痕癢，Dry爆。聽醫生話，揀一款性質溫和又滋潤的洗面產品，面霜變得更易吸收，包你好快重拾水噹噹、滑嘟嘟的肌膚，天氣再Dry都冇有怕！<br><br>記者：盧家蕙<br>攝影：林栢鈞<br>Model：Jancy@Stagemodels<br>特別鳴謝：Neutrogena（27363885）</p><p>咪過度洗面</p><p>亁燥脆弱肌膚需格外呵護，陳醫生說：「要擁有健康的皮膚，潔面係好重要的一環，秋冬時，可選用性質溫和又較滋潤的潔面奶；春夏季比較潮濕炎熱，可用較清爽的洗面膏或啫喱，盡量揀含有甘油、甘菊等成份的潔面產品，至於鹼性高（pH7或以上）、潔力過強的產品，皮膚會越洗越亁燥。」另外，陳醫生提醒大家千祈咪過度洗臉：「香港有唔少人有呢類潔癖，以為要洗好多次面先亁淨，其實過份清洗皮膚會傷害角質層的，最多早晚一次就夠了。」</p><p>皮膚科醫生並不建議亁燥肌膚過份倚賴面膜：「洗臉後，多塗滋潤點的面霜，日間做足防曬工夫，已經足夠。」
</p><p>一次過搽大量面霜，比較油膩，解決方法是分幾次塗，一點一點的塗上面，待完全吸收後，隔數分鐘後，再重複以上動作，直至不再繃緊為止。
</p><p>膚質點分
</p><p>膚質各人不同，由資深SkinCentral皮膚科專科醫生陳厚毅教大家點分啦！</p><p>面部T-zone位及鼻翼兩側，如經常泛油光，應屬於油性膚質。</p><p>臉頰比較少油脂分泌、經常性皮膚繃緊，亁紋出現於眼肚位置，嘴角位置有脫皮或痕癢、易泛潮紅，則屬於亁燥脆弱肌膚。
</p><p>洗面也滋潤</p><p>近年推出了不少洗面產品，標榜性質極度溫和及滋潤，連眼周等脆弱肌膚也可接觸，甚至可清除輕量妝容，免除越洗越亁的危機！</p><p>a.ULTIMAII美白亮膚潔面乳$380</p><p>蘊含草本亮白因子，能溫和地去除化妝殘迹、污垢及雜質，用後感覺更柔潤亮澤。</p><p>b.露得清深層毛孔潔淨露$69.9</p><p>含水陽酸成份，可溫和去除粗糙、黯沉老化角質，用後格外清爽。</p><p>c.BOBBIBROWNRichCreamCleanser$220</p><p>含小麥胚芽油，質地像面霜，用後不收亁皮膚連敏感肌膚也合用。</p><p>d.LANEIGE海藻淨肌潔面乳$165</p><p>含天然甘油，質地如乳霜般滋潤，海藻精華令肌膚更見水嫩。</p><p>e.露得清淨化活力洗面乳$58.9</p><p>含溫和按摩微粒，泡沫綿密，清新果橙香氛配合清凉的薄荷感，適合夏天使用。</p><p>f.DIORSNOW雪凝極致亮白潔面啫喱乳液$250</p><p>輕柔的乳質啫喱狀，甚至可溶解化妝品，感覺潔淨又柔滑。</p><p>g.IPSACleansingMilkyFoam$180</p><p>呈乳液狀，泡沫細綿，含洋甘菊精華，可預防肌膚粗糙及脫皮。</p><p>h.CHANELPrecisionNourishingcleansingmilkfaceandeyes$250</p><p>乳液柔滑質地，可細緻輕柔地卸除臉上及眼睛的殘妝與髒污，並調理膚質。</p><p>Shoplist</p><p>★CHANEL22658632<br> ★LANEIGE22347008<br> ★BOBBIBROWN22658928<br> ★ChristianDior22657728<br> ★IPSA22658332<br> ★ULTIMAII25771941&#13;</p></body></html>