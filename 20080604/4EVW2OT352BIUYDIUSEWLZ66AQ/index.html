<html><header><meta charset="utf-8"><title>黎耀祥擔正咀郭羨妮</title></header><body><h1>黎耀祥擔正咀郭羨妮</h1><p>黎耀祥、郭羨妮、楊思琦、孫耀威和楊秀惠昨日為無綫劇集《新網中人》，出席在將軍澳電視廣播城舉行的開鏡拜神。</p><p>唔使同太太交代</p><p>首次擔正做主角的祥仔，雖然最初表示未知有否親熱戲，但監製梅小青透露他們有親熱戲，祥仔笑說：「我唔使同太太交代，太太一向全情支持我嘅演藝事業，佢淨係會彈我啲戲做得唔好。」祥仔又大讚郭羨妮好戲，他說：「我前幾日同郭羨妮拍一場嗌交戲，可能佢之前有歷練，所以嗌交都有啲神韻。」<br> 此外，劇中喜愛製作手工藝的郭羨妮，昨日帶了一盆自製紙黏土花給師傅楊卓娜過目，她說：「雖然我學咗兩堂，不過覺得好好玩，師傅都讚做得唔錯。」剛剛買了新車的楊思琦，否認是大破慳囊而換車，她笑說：「我之前架車都揸咗5年，𠵱家都係適當時候換，當獎勵自己囉！」<br> 採訪：何慧斯　攝影：陳慧安</p></body></html>