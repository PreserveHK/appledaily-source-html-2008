<html><header><meta charset="utf-8"><title>張嘉兒亂噏再捱轟</title></header><body><h1>張嘉兒亂噏再捱轟</h1><p>張嘉兒為無綫主持奧運節目以來經常講錯說話，如把日本蛙王北島康介講成北島行佳，備受觀眾、網民批評，大前日張嘉兒又在節目中把中國乒乓好手、趙薇緋聞男友王勵勤講錯成高勵勤，最搞笑是她連自己講錯也不知曉，同場的鍾伯光及李思雅即作出更正。據知張嘉兒事後被高層責罵，要她做節目時上心一點。<br> 另一方面，同樣擔任奧運主持的葉翠翠，近日受負面新聞拖累，為免破壞藝員形象，有指她被無綫高層樂易玲照肺及減少工作量。昨日葉翠翠如常在錄影廠主持奧運直播，被問到是否遭雪藏時，她只說：「唔回應，等公司安排，我嚟緊都仲有出面工作，但幾多同幾時就唔記得。」</p><p>翠翠認被照肺</p><p>葉翠翠雖承認被樂易玲照肺，但不願多談內容，她說：「公司都係關心我，總之以後出去只會講公事，其他唔會講。」<br> 採訪、攝影：卓寶花、林妃</p></body></html>