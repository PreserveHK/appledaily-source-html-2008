<html><header><meta charset="utf-8"><title>家事居道：今日廚具摺埋</title></header><body><h1>家事居道：今日廚具摺埋</h1><p>我都想「更上一層樓」，下下過千呎豪宅叫示範單位，但鏡頭一拉設身處地，大部份港人蝸居幾百呎斗室，尤其廚房能分得百呎空間已叫見使，可惜放得煲來無位放平底鑊！摺摺叠叠的廚具方便收藏，才最啱我和你的迷你家！<br><br>記者︰黃家欣<br>攝影︰譚盈傑、陳盛臣<br>場地提供︰Built-in舖（35280388）</p><p>JosephJoseph摺叠式筲箕$250/b</p><p>是筲箕也是盛器，可拆可摺，易於收藏，更可放進洗碗碟機清洗。備青、藍、白、紅色選擇。</p><p>創意攝灶式<br></p><p>百物騰貴，持家之道除慳得一蚊得一蚊外，慳得一吋得一吋亦好緊要，攝灶之選就最慳家。</p><p>摺紙式茶杯$30/a<br></p><p>杯身膠板質地只比膠File稍厚，只需如摺膠紙般沿上面的摺痕摺即可。經測試茶杯不會漏水，同系列還有摺出來的碗及碟。</p><p>伸縮式筲箕$110/a
</p><p>筲箕部份可縮成平面，連手柄都可收起，非常慳位，用法極易。</p><p>層層叠式
</p><p>層層叠式為最傳統的廚房收納法，最近英國NigellaLawson推出的廚具中就有簡約美觀之選。</p><p>JosephJosephIndex砧板組合$650/b</p><p>我都知生熟食物要分開砧板，但確實難騰空間，直至發現此砧板組合，仔細到連菜、魚都有獨立砧板，最體貼是另備砧板套套住一Set四塊薄砧板，所佔空間只比一般砧板多佔50%，便徹底解決衞生同慳位兩大難題。</p><p>NigellaLawsonMixingBowl（一套四件）$940/d</p><p>粗瓷大碗一套四個Size，大碗夠晒深，呈水滴狀，盛沙律最Fit！可放微波爐及洗碗碟機。</p><p>多用途式
</p><p>為慳位無所不用其極，所以最愛搜羅一物幾用的廚房好幫手。</p><p>矽膠伸縮兩用碗$85/a
</p><p>矽膠所製，有伸縮功能，而且有兩個深度可調校，另外同系列還有筲箕款。</p><p>收藏式手柄砧板$145/a
</p><p>砧板底部有兩隻小腳，令砧板直立擺放，亦可把腳收起，拎得又擺得。</p><p>Siliconezone兩用煲墊$78/a<br></p><p>矽膠耐熱度達428℉，耐冷則至-58℉，而且質地柔韌度適中，可隨意變形，是煲墊亦是可隨手拿起的隔熱墊。由FDA驗證無味無臭，不會釋出有害物質。</p><p>Cristel可拆式手柄$280/c、可拆式圓柄$200/c
</p><p>手柄和圓柄都可拆下，收藏容易，而且一隻手柄已可用於所有Size款式的Cristel煲，慳唔少位。又各有多色選擇，大可來個煲柄Mix&amp;Match。</p><p>ShopList</p><p>a　city'super（25062888）<br> b　Pylones（31885928）<br> c　Exclusivites（22596610）<br> d　G.O.D.（28905555）</p></body></html>