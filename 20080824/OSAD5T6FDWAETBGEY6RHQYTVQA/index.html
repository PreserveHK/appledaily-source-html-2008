<html><header><meta charset="utf-8"><title>韋哥搶機反拍觀眾</title></header><body><h1>韋哥搶機反拍觀眾</h1><p>正喺日本宣傳電影《街頭超人》（Hancock）嘅黑人男星韋史密夫（WillSmith），噚日同女星查理絲泰朗（CharlizeTheron）去到新宿一間戲院同觀眾見面。有份為電影配音嘅組合EXILE成員MAKIDAI亦有現身。心情靚爆嘅韋哥不離鬼馬本色，一時邀靚女觀眾上台攬到實，一時又搶記者相機反拍觀眾，大搞氣氛。</p></body></html>