<html><header><meta charset="utf-8"><title>案內人隨筆：舊媒體人 - 尹思哲</title></header><body><h1>案內人隨筆：舊媒體人 - 尹思哲</h1><p>是日金句：Thisnewmediabecomesmuchmoreimportanttousbecauseconservativeshavebeenmoredominantintraditionalmedia.<br>─SimonRosenberg</p><p>前天晚上，思哲最遲離開公司。臨走的時候，我在會議桌旁邊的白板上，寫下問題一條，裝着沒擦去，好讓翌日上班的同事，甫進辦公室，第一眼就能看見。<br> 問題極短，十個字唔夠。思哲心諗：「不知會否有勤奮好學的同事們自動自覺填上答案呢？但班友仔若然視而不見，就有排佢哋好受！」結果，翌日返到公司，發現佢哋同平時沒甚分別，唔通佢哋做緊Research，準備陣間搶答問題？</p><p>每個網頁需要SEO</p><p>心大心細之際，西人阿Tom路過，見到白板上的文字，竟按捺不住前來搭訕，條問題係「Howtoincreasetrafficviathesearchengine?」<br> 大半生在西方傳媒世界打滾，並於兩份洋文大報打工及撰寫專欄逾十載的阿Tom。睇見問題後，狀甚興奮，走上前跟思哲講，佢喺搜尋引擎輸入自己個名，排第一的結果，不是兩份洋文大報的網站，反而係佢嘅個人博客！<br> 接住嘅十分鐘，思哲同阿Tom自然地討論起SEO（SearchEngineOptimization）上來。事實上，不少人以為SEO等如令網站的landingpage，被放喺搜尋結果的前列位置。其實SEO照顧的不僅landingpage，其餘的每一個網頁亦需要SEO。做好SEO的心法，其實好簡單，就係改善瀏覽者的browsingexperience。</p><p>About.com主帥被迫走</p><p>阿Tom說得性起，滔滔不絕，有個關於NYT的新聞，好幾次想講，結果都沒有說出來。話說NewYorkTimes旗下互聯網公司About.com最近易帥，任職CEO的ScottMeyer，盛傳被其他高層施壓迫走，原因是Meyer對互聯網新形勢近乎無知，無能力管理旗下的內容網站，下屬群起而反之。據說，深諳SOE的RonMcCoy將很大機會出任新任CEO。<br> Meyer象徵了舊媒體的流弊與專橫，相信他連SOE為何物也不知，在其管理下，About.com當然不能得到改善。<br> 案內人隨筆網： http://wanszezit.wordpress.com/ <br> 電郵：mailto:insider@appledaily.com</p></body></html>