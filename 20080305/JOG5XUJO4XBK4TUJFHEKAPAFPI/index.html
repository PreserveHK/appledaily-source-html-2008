<html><header><meta charset="utf-8"><title>又一空姐控訴楊幽幽箍壞牙<br>「連自己都接受唔到自己個樣」</title></header><body><h1>又一空姐控訴楊幽幽箍壞牙<br>「連自己都接受唔到自己個樣」</h1><p>【本報訊】去年被港龍空姐指控箍壞牙、遭香港牙醫管理委員會發警告信的執業牙醫楊幽幽，昨日再被另一名想矯正哨牙改善儀容的空姐指控：治療過程令其牙齒又歪及向內移位，排列又高又低不整齊，「連我自己都接受唔到自己個樣。」她強調，空姐形象非常重要，擔心日後能否回復原貌。記者：林社炳、張嘉雯</p><p>投訴人麥寶玲昨日在研訊委員會作供說，因哨牙想矯齒以改善外觀，2004年4月由朋友介紹找牙醫楊幽幽，諮詢她的專業意見。當時被告建議她箍牙，並聲稱療程與別不同，會先行替她矯正後排牙齒、磨細部份牙齒、脫牙，再改善前排哨牙。整個療程約三個月，不必長達一年。麥寶玲說，「作為消費者，箍牙療程收費差唔多，箍牙時間唔使咁長，當然會選擇唔使咁耐嘅牙醫喇。」</p><p>另覓牙醫　被指無得救</p><p>麥寶玲指出，2004年6月前因要拍攝結婚相，被告只替她脫掉兩隻下顎牙齒沒有箍牙，隨後每隔7至14日到被告診所接受治療。楊幽幽的牙醫診所由最初位於長沙灣青山道的樂康保健中心，搬遷到荔枝角昇悅商場。療程幾個月後，她發覺矯齒不理想，牙齒歪斜並向內移位，排列又高又低不整齊。當時自己雖然半信半疑，但仍相信被告是個專業牙醫。半年後，再依照被告建議脫去第三隻牙。2005年6月，麥寶玲在朋友建議下另找牙醫求助。另一名牙醫檢視後，婉拒接手跟進，認為很難為她的牙齒恢復原貌。<br> 被告楊幽幽代表律師質疑投訴人，是不滿被告未能在預期時間內完成整個矯齒療程。投訴人麥寶玲反駁說：「我投訴唔係時限問題，而係接受楊醫生治療後，連我自己都接受唔到自己個樣。事隔四年，我最關心嘅係棚牙整唔整得番好。如果整得番，十年都無所謂。」</p><p>去年遭投訴　接警告信</p><p>楊幽幽被控兩項控罪，包括沒有為病人作適切的治療計劃，以及診斷不成功，沒有把病人轉介給其他牙科專家。研訊未完，待委員會排期續訊。<br> 港龍航空一名空姐去年向香港牙醫管理委員會投訴，指楊幽幽箍壞牙專業失德。委員會研訊後鑑於楊是初犯，加上案中病人接受另一牙醫治療後牙齒回復正常，所以只向楊發警告信，並規定她一年內完成15小時「自願持續醫學教育課程」。</p><p>楊幽幽簡歷</p><p>年齡：39歲<br> <br> 學歷：中學畢業於廖寶珊紀念書院、4年香港大學牙醫學院畢業<br> <br> 參政經驗：95年曾競逐立法局醫學界功能組別議席，結果只得135票，敗給梁智鴻的2,371票<br> <br> 涉專業違規事件：<br> 07年2月27日，被港龍航空一名空姐投訴箍壞牙，被控專業失德，牙醫管理委員會裁定控罪成立，向她發警告信<br> 08年3月4日再被一名空姐投訴箍壞牙，被控專業失德，聆訊未完<br> <br> 資料來源：《蘋果》資料室</p><p>滿肚苦水：「棚牙歪咗」沮喪想哭</p><p>因少許哨牙求醫，結果弄巧反拙的空姐麥寶玲，昨日愁容滿面出席牙醫管理委員會研訊時，大吐苦水：「棚牙搞成咁，連我自己都接受唔到自己個樣。」
</p><p>「口齒不清　食唔到嘢」</p><p>麥寶玲作供時指出，首次向牙醫楊幽幽求診時，已表明空姐身份，外觀很重要。豈料接受矯形療程幾個月後，「發現自己棚牙有啲歪咗、向內移入口腔。牙齒排列有高又有低，唔係平排。」其他空姐也覺得她的牙齒古怪。她說：「成日咬到自己條脷，講嘢口齒不清，食唔到嘢，下顎仲有啲痛。」她後來找另一位牙醫求助，「佢話唔識幫我整番棚牙，我真係想喊出嚟﹗」雖然苦苦哀求，但還是沒有牙醫願意執手尾。<br> 一名資深空姐表示，空姐有少許哨牙並不罕見，「有啲哨得嚟仲好嬌俏㖭！」她說，管理層要求空姐儀容整潔，包括笑起來讓人感到親切及順眼，因此若牙齒過份「崎嶇不平」、發黃發黑，或有嚴重「煙屎牙」，可能影響上司對其評分，「如果口齒不清仲嚴重，在機上做唔到乘客廣播，等於做唔好呢份工。」<br> 她續說，空姐接受矯形療程，有時可能是來自同儕的壓力，「空姐圈子好貪靚，你唔想輸畀人，咪畀錢整靚自己囉。」本報記者</p><p>專業角度：矯齒失敗或致牙周病</p><p>矯正牙齒，不能一蹴即至。有牙齒矯正科專科醫生指，一般箍牙需時一年半至兩年，其間病人需定期覆診、更換鋼線、調節力度，若矯齒失敗，可以令病人口齒不清、牙肉發炎，甚至出現牙周病，而且影響屬永久性。</p><p>應每月一次見牙醫</p><p>牙齒矯正科專科醫生梁訓成稱，一般箍牙需要年半至兩年，惟有兒童預防性矯齒可以在數個月內完成。他解釋，部份人因顎骨位置不足，就要先脫掉臼齒，才有空位修正門牙，脫牙後因為牙齒間相對的力減少，牙齒有可能會向不同方向移動，令病人口齒不清、咬到舌頭、牙肉發炎，甚至牙周病，「因為啲污糟嘢可能楔住入啲牙罅。」<br> 他又指，若情況嚴重，可能永遠無法矯正，「你脫咗隻牙，用嚟畀你箍番隻門牙入去，但係其他牙喺度移動，霸咗個位，就要再脫牙先得，但唔係人人都有咁多牙可以脫。」故此病人接受矯齒後應每月一次見牙醫，更換鋼線、調節橡筋力度。<br> 口腔頜面外科醫生李健民指，要矯正哨牙單靠箍牙不可能在三個月內完成，因為每隻臼齒約七毫米，每個月牙齒只能拉動一毫米。他解釋，嚴重的哨牙除了箍牙外，可以輔以外科手術，方法是脫掉小臼齒，再修短顎骨。本報記者</p><p>今日你點睇?</p><p>如你對這則新聞有任何意見，請電郵至mailto:focusgroup@appledaily.com</p></body></html>