<html><header><meta charset="utf-8"><title>BlogBlog趣：阿巴唔會講義氣 - 蘋果波神</title></header><body><h1>BlogBlog趣：阿巴唔會講義氣 - 蘋果波神</h1><p>咪成日睇英超，今晚雙馬戰有瞄頭<br> 加拿斯點醒禾確特，有大佬風範<br> 飛燕諾散咗，原來教頭準備教荷蘭<br> 紅軍美國班主想賣盤，真短視<br> 吓，費Sir話泰維斯似簡東拿</p><p>最新動態</p><p>電視所見，普京與被指傀儡嘅接班人梅德韋杰夫，在俄國總統選舉大捷後，在紅場肩並肩走過，大有風「雪」同路，齊打江山嘅義薄雲天；在英國，另一位「沙皇」、這幾年已花掉百億港元的車仔老細阿巴莫域治正滿肚密圈，務求令這支億萬大軍，在後摩連奴時代盡快捧盃。<br> 老細足球嘅特性通常係高調闊綽，務必在短期內交出優異成績，他的手下未必要好醒目，但一定要忠心，摩連奴衰在太醒，接班人格蘭外表愚魯易控制，卻排錯陣失聯賽盃、副手坦卡特一睇已知無大志，還衝動與隊長泰利講手，注定這對孖寶來季前途似「錦」。<br> 車仔有運，今晚對奧林比亞高斯穩勝入8強，但接着在兩盃要再過關難度甚大，格蘭為阿巴多年好友，但只屬過渡人物（另一好友舒夫真高正踢車仔預備組），喺呢個功利世界唔興講義氣，普京同新總統在冰天雪地下權鬥，點及阿巴揸住豪華遊艇，口含雪茄燒英鎊，遙控車仔咁自在呀。<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>