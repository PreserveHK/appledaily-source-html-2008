<html><header><meta charset="utf-8"><title>曼城、祖記揸流攤齊輸<br>南華笑住蝕</title></header><body><h1>曼城、祖記揸流攤齊輸<br>南華笑住蝕</h1><p>英超球會曼城及意甲勁旅祖雲達斯，昨晚在香港大球場上演的「時富10周年英超意甲足球日」表演賽，表現令球迷大失所望；其中曼城先在頭場以1:3不敵拉雜成軍的南華邀請隊，至於半力訪港的祖雲達斯，則以1:2不敵南華。南華主辦今次表演賽，估計虧蝕約400萬港元，但能連勝兩支歐洲球隊，可說是笑住蝕！</p><p>由於祖雲達斯的廸比亞路及尼維特兩位星級球員「甩底」，昨晚只有14,564位球迷購票入場；如一心購票捧兩支外隊場的球迷，肯定失望而回，因兩隊踢來相當斯文，既沒有緊迫對手，防守又錯漏百出，僅個別球員如曼城的馬田柏杜夫、夏文及祖記的比連度利演出水準，結果不敵態度較積極的兩支主隊，並不出奇。</p><p>羅傑承：蝕400萬</p><p>抵港不足39小時便在尾場對南華的祖記，初段是控制戰局，可是多番進攻不成，反因防守嚴重失誤，造就南華的伊達及廸天奴各建一功完半場。換邊後祖記要苦戰到完場前，方憑薛比拿近頂建功追成1:2終場。<br> 南華足主羅傑承賽後相當滿意兩隊「南華」的演出，故兩場有份上陣的球員均可獲1萬元獎金；但他對入座率感失望，估計有3至400萬港元的虧蝕。<br> 祖記教練雲尼亞里賽後稱：「球員經過長途旅程，加上時差問題，踢來力不從心，但球隊有權追和；我對南華演出感驚訝，高空攻勢甚有威脅。」祖雲達斯今午出席完宣傳活動，便離港赴上海踢表演賽。</p><p>外電評演出如「路人」</p><p>英超球隊曼城賽前宣佈，今次賽事戲金悉數捐給四川大地震災民，這份為善精神確值表揚，只是演出貨不對辦；有外電於賽後更以「路人」來形容曼城的差勁演出。此外，有網民批評曼城，大部份球員是抱遊埠心態作賽。<br> 曼城今次亞洲之旅，同樣以1:3不敵泰國明星隊及南華邀請隊，令被傳季後將離隊的曼城領隊艾歷臣，賽後顯得非常尷尬及失望，他說：「我們不應連吃兩敗仗，但球員經過漫長球季，每個人也想休息一下。」本報訊</p><p>時富10周年足球日賽果</p><p>南華邀請隊3:1曼城<br> 南華入球者：基奧雲尼27'、法圖斯48'梁子成71'<br> 曼城入球者：夏文15'<br> <br> 南華2:1祖雲達斯<br> 南華入球者：伊達23'、廸天奴45'<br> 祖雲達斯入球者：薛比拿88'<br> <br> 入場人數：17,516人<br> 購票人數：14,564人<br> 門票收入：$4,158,200</p><p>《花絮》<br>山度士即場義賣賑災</p><p>各界捐款義不容辭，前香港足球先生山度士都唔例外。「度士」噚日就同佢間足球學校，捐出1,000件tee作即場義賣，每件現場賣100蚊，善款將透過紅十字會全數捐畀四川災民。</p><p>小舒米高鶴立「雞」群</p><p>曼城門將卡斯柏舒米高（圖），因為今次只帶咗一件龍門衫來港，咁啱件衫嘅顏色就同噚日對手南華邀請隊件「黃金戰衣」相撞，最後要問南華借衫上陣。結果全隊曼城球員都着住「公雞牌」，惟獨「小舒米高」就着「三間」。</p><p>曼城60萬戲金賑濟災民</p><p>曼城今次將戲金捐出，用作賑濟四川災民，原本估計呢支英超球隊嘅戲金起碼有300萬，點知孫繼海噚日係記者會爆響口，話今次曼城來港嘅戲金只有4萬鎊，大約得60萬港元！</p><p>百萬射門得個玩字</p><p>今次表演賽的另一焦點，就係畀球迷（圖）參與百萬射龍門遊戲，每位被抽中嘅球迷，有機會挑戰李海強嘅46.9米超遠罰球入波紀錄。可惜，噚日冇一位參賽者能夠贏到獎金，原本打算畀出100萬贊助嘅金融集團，今次就收咗免費宣傳之效！</p></body></html>