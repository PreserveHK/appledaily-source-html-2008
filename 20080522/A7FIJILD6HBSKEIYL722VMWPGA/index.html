<html><header><meta charset="utf-8"><title>馮仁昭四圍超：大S來港倦容滿面 - 馮仁昭</title></header><body><h1>馮仁昭四圍超：大S來港倦容滿面 - 馮仁昭</h1><p>徐熙媛（大S箭嘴示）日前仲身在台灣同張孝全合作新片《愛的發聲練習》，但前晚佢已經喺香港出現，原來佢專程嚟香港為呢部戲做後期製作，兩日後至返台灣。呢期為電影拍咗唔少激情床戲嘅大S，前晚10點幾由台北飛到香港，當時佢化咗妝，身穿亁濕褸，但仍難掩倦容，全程冇神冇氣，幾乎要用牙籤撐開眼皮咁款，要由同行女助手推行李車同帶路。</p></body></html>