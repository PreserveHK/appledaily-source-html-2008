<html><header><meta charset="utf-8"><title>金喜善產前𢱑銀</title></header><body><h1>金喜善產前𢱑銀</h1><p>韓國女星金喜善日前宣佈懷孕一個月，雖然金喜善要專心安胎，最快都要等到明年產後至復出演藝界，不過佢上個月為服裝品牌拍攝嘅新廣告，就喺噚日終於曝光。金喜善分別着上紅色娃娃裙同粉紅色恤衫襯西褲漫步街頭，身形依然保持得甚fit。</p></body></html>