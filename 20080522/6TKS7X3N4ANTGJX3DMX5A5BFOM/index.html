<html><header><meta charset="utf-8"><title>部屋腦作業</title></header><body><h1>部屋腦作業</h1><p>茶几上放滿十個八個AV影音Remote，款式差唔多，點區分佢係電視、錄影機，抑或Hi-Fi嗰隻呀？就算唔煩到頭上着火，都勁嘥時間。計我話，一個遙控玩晒所有嘢，咁就最正！日本早有先見之明，所謂部屋網絡概念，即係純粹靠一部電腦，透過無線WLAN就可以管理飯廳、睡房、書房嘅影音娛樂，NEC已將呢套Concept帶到嚟香港，最快五月入屋！<br><br>記者：陳國輝<br>攝影：伍慶泉</p><p>實試：上床上腦</p><p>咪諗到部屋概念咁複雜，其實喺主電腦（Server）上安裝咗無線Route，再接駁屋內其他電器（例如Notebook、LCDTV），咁就可隨意播放電影、聽歌甚至睇相！即場仲有靚女示範，佢將Server連接到睡房部LCDTV，再㩒一個掣進入MediaCenter，然後揀選最想睇嘅電影，完全唔靠Keyboard操控，認真方便。</p><p>A.全屋大腦PowerMateX</p><p>一直講緊嘅Server就係佢！PowerMateX屬於家居多媒體中心系列電腦，佢之所以能包辦全屋電影及歌曲娛樂，就係靠好似手掌咁大嘅可拆式硬碟，極限能儲存3GT容量（即3,000GB）㗎！即係包括啲乜？例如過千萬張照片、50萬首音樂，或者1,200小時標清DVD電影，一家幾口肯定夠用有凸！除咗呢種所謂In-House娛樂，其實仲有Out-Home，機內特別預載CyberlinkLive軟件，就算你用緊街上任何一部電腦，只要上到CyberlinkLive網站，都可以欣賞番屋企入面Server嘅影音娛樂。</p><p>規格：Core2QuadQ6600處理器、WindowsVistaHomePremium、2/3GB記憶體、500/640GB硬碟（最高3,000GB）、DVD-SM/Blu-ray、AnalogTV、WLANb/g、內置MediaShareServer、MediaShareClientSoftDMA軟件<br> <br> 售價：	$8,998（X8800）<br> 	$12,998（X9200）</p><p>B.客廳擺設PowerMateP</p><p>同X系最大分別，P系連埋個15吋或17吋芒，機身超薄兼全白色，擺明玩款，放喺客聽做裝飾最型！細細部夠慳位之餘，原來機背仲設計咗一個FlexBar同埋GadgetBox，等你可以放吓手機或細件雜物之類，比X系列硬件規格唔算勁，但濃厚部屋Feel一定好多人Buy。</p><p>規格：AMDTurion64X21.9GHz處理器、WindowsVistaHomeBasic/Premium、<br> 	1/2GB記憶體、160/200GB硬碟、DVD-SM、內置MediaShareClientSoftDMA軟件<br> <br> 售價：	$7,998（P3020）<br> 	$10,998（P5020）</p><p>C.書房移動S9100</p><p>數完Laptop，終於輪到Notebook。S9100於日本腦界稱之為「無憂電腦」，意思係指佢夠輕巧、襟撞同埋耐壓。咪俾佢斯斯文文、黑色鋼琴面所迷惑，經NEC研發時測試，原來佢受得起接近300kg嘅壓力！重量僅1.25kg，可連續使用6小時，加上內置WindowsVistaBusiness版及內置SD卡槽，拎去公幹都好適合。</p><p>規格：IntelCore2Duo1.2GHz處理器、WindowsVistaBusiness、2GB記憶體、160GB硬碟、DVD-SM<br> <br> 售價：$17,998</p><p>D.睡房娛樂P7500</p><p>比起上一款S9100，P7500嘅體積明顯有份量得多，佢重量達到2.7kg，但係個芒勁Wide，達15.4吋，而且採用NECSuperShineView（SSV）EX技術，令屏幕色彩及反差直逼LCDTV，最啱係取代房仔部LCDTV啦！</p><p>規格：IntelCore2Duo1.83GHz處理器、WindowsVistaHomePremium、1GB記憶體（最高4GB）、160GB硬碟、DVD-SM<br> <br> 售價：$7,998</p><p>查詢：27955333</p></body></html>