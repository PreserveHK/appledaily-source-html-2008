<html><header><meta charset="utf-8"><title>馮仁昭四圍超：查傳誼為亡父設靈 - 馮仁昭</title></header><body><h1>馮仁昭四圍超：查傳誼為亡父設靈 - 馮仁昭</h1><p>查傳誼（小圖）嘅父親查良景日前因病去世，享年92歲，噚日喺世界殯儀館設靈，唔少老一輩嘅演員好似白茵、周聰及夏夢都送上花圈，文雋就有去殯儀館致祭。查傳誼話：「老竇都年紀大，雖然冇乜病痛但身體弱，佢都走得好安詳，家人都陪住佢。老竇係編劇，我會整理佢啲真迹，畀電影資料館展覽。」而今日查父遺體就被運往歌連臣角火葬場火化。</p></body></html>