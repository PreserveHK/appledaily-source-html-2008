<html><header><meta charset="utf-8"><title>蘋果批：綜援磨滅創富本能</title></header><body><h1>蘋果批：綜援磨滅創富本能</h1><p>蘋果批Online<br>今天《蘋果批Online》三時開騷<br>Click入http://pie.appledaily.com收看<br>歡迎透過web-cam即時發表意見或致電29908648安排親身上場<br><br>電郵：mailto:pie@appledaily.com<br>網誌：http://pieatapple.wordpress.com</p><p>經濟轉好，但係申領長期失業人數反而增加。有人話係反映攞綜援嘅人難以自力更生，但實情可能係綜援制度本身嘅設計，已經磨滅咗好多受助人希望儲多啲、賺多啲嘅創富本能……<br> <br> 主持：楊卓華　高明輝</p><p>1</p><p>高：早排發生一名中年人士，利用綜援嘅租金津貼，分租房間畀性工作者事件。<br> <br> 楊：雖然案件涉及色情場所，但試想想，如果所涉及嘅係正行生意，咁就反映咗可能好多綜援戶，本身都係好有創富精神，唔係懶人。</p><p>高：綜援制度在目標上本身存在矛盾，一方面話鼓勵人要自力更生，另一方面佢嘅資產同入息規定，令受助人一賺多少少錢，如冇即時上報就會犯法，變相就係鼓勵受助人每個月都要使晒啲錢，唔好創富，呢個至係最弔詭嘅事。</p><p>2</p><p>3</p><p>華員會社會工作主任職系分會主席梁建雄：<br> 呢個就會有一個問題，就係市民會話：我冇理由用納稅人嘅錢，去資助你脫貧之後，跟住仲幫你去積累資本。</p><p>4</p><p>楊：現時綜援冇時限，領開綜援嘅，久而久之，可能就會覺得嗰筆錢係自己嘅，到你賺多咗、或者儲多咗錢，過咗個資產上限時，好容易就會有意無意間冇去上報。<br> <br> 高：以長期失業綜援而言，如果劃一個時限，譬如話五年，任何人一生人中，都可以選擇自己認為最有需要嘅五年領取，領取同時亦可以工作創富，咁又會唔會解決到個問題？</p><p>高：呢度講緊只係針對失業方面綜援，而且到時亦可以靠一啲充滿愛心嘅民間福利機構籌款，度身訂做咁去幫佢。<br> <br> 楊：況且，由領款人自己界定點為之「有需要」，總比政府以硬性規條界定來得合理同可靠。</p></body></html>