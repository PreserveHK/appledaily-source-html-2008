<html><header><meta charset="utf-8"><title>馮仁昭四圍超：王祖藍出碟唱心聲 - 馮仁昭</title></header><body><h1>馮仁昭四圍超：王祖藍出碟唱心聲 - 馮仁昭</h1><p>王祖藍得到英皇支持，今日推出個人大碟，呢張碟叫《處處祖藍》，即係希望自己無處不在，融入大家嘅生活當中，佢仲走遍港九新界各個有特色嘅景點拍攝唱片封套相，等佢可睇盡香港百態。隻碟入面有好多歌都係由佢自己填詞，第一首主打歌《擒擒青》就係講打工仔心聲，相信所有打工仔聽呢首歌時會有共鳴。另外，無綫幫佢製作咗音樂特輯，會喺後日播出。</p></body></html>