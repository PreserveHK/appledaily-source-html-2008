<html><header><meta charset="utf-8"><title>「我都借錢幫朋友」<br>GiGi鼓勵伊健救蒙嘉慧</title></header><body><h1>「我都借錢幫朋友」<br>GiGi鼓勵伊健救蒙嘉慧</h1><p>金融海嘯導致不少藝人身家大縮水，就連買樓投資的梁詠琪（GiGi）也揚言有損失。對於蒙嘉慧被傳炒燶孖展後要鄭伊健填氹，GiGi對此說：「幫得就幫啦，呢啲冇人想。」又揚言自己近日也有借錢給朋友度難關。</p><p>無綫「2008年TVB8全球華人新秀歌唱大賽」前晚在將軍澳電視廣播城舉行，胡蓓蔚、劉璇和姜文杰擔任司儀，梁詠琪、泳兒、黃耀明和趙增熹則任嘉賓評判，其中劉璇以一襲性感裝束搶去不少風頭。</p><p>嘆歌手難突圍</p><p>GiGi賽後接受訪問，直指今時今日做歌手要突出自己比較困難，故此參加歌唱比賽也是其中一個方法，還慶幸自己當年入行不用如此拼搏。<br> 近日金融海嘯令不少人身家大縮水，GiGi表示也有留意，並揚言也有損失，她說：「有少少損失，屋企人知我搵錢辛苦，唔會做高風險投資（GiGi把所賺的錢都交予家人投資），多數係投資買樓，雖然近期樓市跌，但都OK嘅。」</p><p>約會圈外男士</p><p>早前有傳蒙嘉慧炒燶孖展，要鄭伊健拿數十萬元幫手填氹，未知身為伊健前女友的GiGi又有何睇法？對此她說：「幫得就幫啦，呢啲冇人想。近期有朋友問我借錢，我都有借，大家一齊過得一關就一關啦。」<br> 早前GiGi出席活動時曾經自爆有不少追求者，也有跟異性約會，又揚言該男士是圈外人，有記者追問她新戀情進展如何時，GiGi說：「發展吓，順其自然啦，我唔心急。」<br> 採訪：卓寶花<br> 攝影：葉君海</p></body></html>