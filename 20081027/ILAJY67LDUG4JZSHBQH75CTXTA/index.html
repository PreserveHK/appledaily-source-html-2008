<html><header><meta charset="utf-8"><title>李嘉欣冧靚仔男模約定大連再會</title></header><body><h1>李嘉欣冧靚仔男模約定大連再會</h1><p>李嘉欣近年主力為名牌和慈善工作，她上星期和內地男模鄭宇光一同拍攝內地商場廣告。廣告中，李嘉欣化上獨特眼妝，穿上Prada、Gucci和Lanvin等服裝，以冷酷表情示人，還大讚男模靚仔有型，更相約行街吃飯。</p><p>屢傳婚事近的李嘉欣，近日卻密密接job，忙個不停。她最近做了內地大連時代廣場的廣告女郎，和中國首位世界男模冠軍、本身也是大連人的鄭宇光（Jeffrey）合作拍攝開幕廣告。</p><p>大讚拍檔</p><p>李嘉欣和鄭宇光上周在香港的影樓，為廣告連續拍攝了8小時，其間穿上多套名牌新裝包括Prada、Lanvin、Gucci、LouisVuitton及Dior等。廣告以日與夜做主題，黑、白為主調，李嘉欣更化上一個帶點科幻味，眼影向上翹的眼妝，這個和平常不同的妝容，一度令她頗為擔心，後來才接受。<br> 拍攝時，李嘉欣穿上Lanvin的鴛鴦袖裙和Prada喱士裙，聽從攝影師指引，收起笑容，木無表情扮cool，事後她說：「我對今次拍攝嘅幾個造型都非常鍾意，希望帶出時尚同奢華嘅感覺。同埋都好鍾意同鄭宇光一齊影嗰part，覺得佢好靚仔為人又友善，我哋合作嗰part嘅服飾、拍攝角度同構圖都好特別。」</p><p>諗定節目</p><p>李嘉欣續說：「其實我冇去過大連，印象都係聽番嚟，聽鄭宇光講大連係時尚之都，仲有海鮮好好味。」她謂12月會到當地主持開幕，拍檔鄭宇光更謂會帶她品嚐地道美食。</p></body></html>