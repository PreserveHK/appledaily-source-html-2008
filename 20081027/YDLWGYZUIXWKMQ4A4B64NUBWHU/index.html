<html><header><meta charset="utf-8"><title>車太鉉父愛爆晒燈</title></header><body><h1>車太鉉父愛爆晒燈</h1><p>正趕拍新劇《綜合醫院2》嘅韓國男星車太鉉，噚日現身首爾，同女星朴寶英出席新片《超速緋聞》記者會。今年32歲嘅車太鉉喺片中同18歲嘅朴寶英扮演兩父女。喺去年尾榮升老竇嘅車太鉉，喺記者會對住小演員父愛大發，佢仲話為咗老婆同囝囝，以後會少拍愛情片，拍多啲溫情片㖭。</p></body></html>