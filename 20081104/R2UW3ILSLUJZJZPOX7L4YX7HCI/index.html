<html><header><meta charset="utf-8"><title>爭視帝大膽表態<br>夏雨告急「差陳志雲一票」</title></header><body><h1>爭視帝大膽表態<br>夏雨告急「差陳志雲一票」</h1><p>夏雨今年成無綫視帝大熱人選，他多次表達恨攞獎，昨日出席新劇開鏡拜神儀式時高呼選情告急，公開拉票，獲演員齊齊力撐，對於視帝獎項，夏雨句句有骨大膽表態，並謂：「在明查暗訪下得知只差陳志雲一票。」無懼開罪無綫高層。</p><p>胡杏兒、陳豪、夏雨、陳法拉等演員昨日在將軍澳電視廣播城為新劇《秋香怒點唐伯虎》開鏡拜神，其間眾多藝員稱呼夏雨為「未來視帝」，令夏雨笑不攏嘴，但他宣佈選情告急，還說：「𠵱家差高層一票，係劉家豪（劇集監製）。」然後劉家豪亦替夏雨造勢，呼籲《秋》劇演員要投夏雨一票。</p><p>盼實至名歸</p><p>夏雨被稱呼為「未來視帝」固然開心，但一提到獎項時，夏雨即句句有骨，他笑說：「只差一票，喺我明查暗訪下得知只差陳志雲一票，冇啦，根本都冇人知道情形，順其自然啦。」<br> 問到夏雨有否向陳志雲拉票，夏雨又說：「之前喺報紙、雜誌唔知拉過幾多啦，但我睇報道陳生都話合約過咗台慶先傾，都好符合我所講，攞唔攞獎唔關合約事，我都想係實至名歸，唔係靠呢啲換番嚟。」</p><p>陳豪撐Jo飽</p><p>其間一眾演員為胡杏兒送上蛋糕預祝生日，夏雨上前吻賀，杏兒表示開心獲未來視帝錫一啖，生日願望都希望今年可以有獎攞。站在旁邊的陳豪則怕惹緋聞，不敢獻吻，陳豪還表示投了Jo飽（夏雨）一票，對於夏雨直指欠陳志雲一票，陳豪笑說：「我唔知吖，只係衷心希望佢攞到獎，我已經盡咗人事投咗佢一票。」<br> 採訪、攝影：卓寶花</p></body></html>