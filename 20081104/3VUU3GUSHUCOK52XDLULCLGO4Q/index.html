<html><header><meta charset="utf-8"><title>190g全球最輕投影機　單手托起</title></header><body><h1>190g全球最輕投影機　單手托起</h1><p>仲罰男友頂痰罐？呢一招老唔老套呀！近期AV界新返咗號稱全球最輕、最細投影機，Size細過一隻手掌，重量輕似手機190g！想懲罰佢掛住睇英超唔陪自己？有計！一於叫佢單手托住部Projector，駁XB360俾你打，嚴重啲最多咪麻痹！<br><br>記者:陳國輝<br>攝影：林栢鈞<br>Model：Evan&amp;Debby@Pure&#13;</p><p>50吋「黑房」打機激爽</p><p>呢部OculonPRO920唔使$3,000就買得起！唔識佢係乜水，總之印住MadeInTaiwan，加埋日文說明書（日牌、台製），價錢仲比正常投影機平一截！用嚟打機，毫無疑問最適合，一來個膽火數只有10Lm，所以要喺熄晒燈嘅「黑房」先睇到，最啱閉關打機族；其次，機仔細細竟然可放大到50吋闊（約2米距離），雖然解像度未達1080i，但試玩第一身射擊Game臨場感一絕！</p><p>1米距離字幕實淨</p><p>睇戲質素又點？即場試播《無間道I》DVD，發現喺1米距離（可投射25吋）字幕最清楚實淨，如果遠少少，已經會出現OutFocus情況，啲字散開晒；畫面問題主要係偏暗，想得到靚效果，不妨睇較為Colorful嘅卡通電影，相信效果會更好。</p><p>Profile</p><p>光度：10Lm<br> 解像度：1,024×768<br> 輸入：三色AV線、電腦15pin傳輸線<br> 音源：內置喇叭<br> 體積：90×44×80mm<br> 重量：190g<br> 查詢：JCShop（31022783）</p></body></html>