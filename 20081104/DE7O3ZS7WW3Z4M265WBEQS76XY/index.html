<html><header><meta charset="utf-8"><title>小瑪歌嗌咪：范逸臣牛一俾女圍</title></header><body><h1>小瑪歌嗌咪：范逸臣牛一俾女圍</h1><p>范逸臣憑電影《海角七號》人氣急升，噚日佢30歲生日，小范所屬豐華唱片公司老闆張小燕親身到賀，又訂做咗小巨蛋造型生日蛋糕送畀壽星仔，同時宣佈下月20日同佢喺小巨蛋開演唱會，對於呢份生日大禮，小范開心到爆。同事仲將壽星仔㩒喺枱上向佢狂掟紅雞蛋，證實佢夠硬淨，小瑪歌覺得咁樣慶祝好別出心裁，夠晒創意。</p></body></html>