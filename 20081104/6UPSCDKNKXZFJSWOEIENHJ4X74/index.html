<html><header><meta charset="utf-8"><title>股場放大鏡：買奧巴馬贏吼環保股 - 歐陽風</title></header><body><h1>股場放大鏡：買奧巴馬贏吼環保股 - 歐陽風</h1><p>美國共和黨副總統候選人佩林，日前遭加拿大諧星假扮法國總統薩爾科齊致電戲弄，盡現笨拙醜態，雖是笑話一則，但細心一想則會覺得相當悲哀，一個國家的命運就此落在這種政客手上？<br> 今次總統選舉民調結果一直由民主黨奧巴馬領先，由於共和黨麥凱恩揀選的副總統人選太過差勁，看來爆冷機會好細。初步來看，奧巴馬的政綱相當左傾，包括建議低收入家庭減稅或免稅，高收入者則加稅，並會大減軍費，對美國減赤非常有幫助，相反麥凱恩提倡大減企業稅與繼續擴軍，還建議阿富汗派兵增加一倍，聽到都驚。邊個當選，美元前景將是南轅北轍。</p><p>陽光能源有潛質</p><p>兩位總統候選人另一重大政綱出現差別的，是環保政策。有睇過前副總統戈爾嗰套「絕望真相」（AnInconvenientTruth）都知道，喬治布殊千方百計阻礙美國通過環保減排政策，令人憤慨，麥凱恩的環保政綱同樣保守，建議2050年前將二氧化碳排放量減少至1990年的60%，每年投放20億美元研發「潔淨煤」技術，請問40多年後的減排目標有何作用？<br> 奧巴馬的政綱進取得多，建議未來10年投放1500億美元推動生物燃料、混能車輛等，難怪股神畢菲特近月頻頻收購、入股環保相關行業。香港的環保相關行業中，理論上比亞廸（1211）搞環保車最有睇頭，但有基金沽緊貨，只宜候低吸納。<br> 另一隻係陽光能源（757），這家光伏電池及太陽能設備生產商今年首9個月賺3.18億元人民幣，盈利能力不低之餘，還有中國與美國這兩大潛在市場，不妨見勢跟炒。<br> 歐陽風</p></body></html>