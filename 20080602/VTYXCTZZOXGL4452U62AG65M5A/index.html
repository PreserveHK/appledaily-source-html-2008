<html><header><meta charset="utf-8"><title>學安室變髮　翻啅NewLook</title></header><body><h1>學安室變髮　翻啅NewLook</h1><p>呢排日日睇電視，於黃金時段都總會見到日本九頭身天后安室奈美惠。除了出名腿長，直長秀髮亦是安室賣點。難怪最近成為國際美髮品牌代言人，大搞Fashion×Music×VS（FMVS）TotalLook，仲搵嚟猛人PatriciaField同OrlandoPita幫安室搞衫整頭。Oricon力證安室熱回歸，只三個Steps就可玩盡「三張」安室造型。<br><br>記者：陳諾堯<br>攝影：伍慶泉<br>Makeup：PhyllisKwok<br>Hair：YumeWong@Xenter</p><p>百「辮」直髮
</p><p>今個夏天Bohemian造型大熱，唔想淨係一條擯辮橫過額頭咁普通，就不如創新些，DIY一個另類BohemianLook，既可懷70年代的舊，又注入流行波希米亞元素。畀個貼士大家，開始Set呢個頭之前，記緊一定要將整個頭吹直，分好界，然後先開始做Step1，咁樣就包妳個頭Set出嚟會有整齊感覺。</p><p>Step1</p><p>成頭噴上ShineWater，然後用直髮夾將全個頭夾直。
</p><p>Step2</p><p>將頂部頭髮梳上，於轉位紮條辮仔，再用頭髮包實紮位，然後落夾夾實。
</p><p>Step3</p><p>最後於頭髮底部紮大概8條辮仔。
</p><p>復古油脂紮高辮</p><p>懷舊潮不衰，記得早排翻睇《Grease》（《油脂》）時，都仲覺得女主角造型好潮，值得模仿！80年代好興黑色和漆皮服裝，再襯一條高辮子，感覺型格爽朗，尤其夏天熱辣辣，最啱紮起晒把頭髮。不過，呢個髮型唔係個個紮都靚，要面細和輪廓明顯嘅女士們先Carry得到，如果面形較方就唔好紮AllBack，免得暴露缺點。
</p><p>Step1</p><p>Mousse搽髮尾，再將全部頭髮紮起到頭頂側面。
</p><p>Step2</p><p>將紮起了的馬尾用捲髮夾捲曲。
</p><p>Step3</p><p>用豬鬃毛刷將馬尾刷鬆後在曲髮上搽WaveWax。</p><p>仿「𡃁界女神」鬈曲髮</p><p>覺得直髮造型冇新意？有充足時間的話，便不妨緊貼東洋風Set個曲髮。如本身已擁有一把曲髮就仲慳時間，只要在髮上塗上SettingLotion，再用風筒吹，加強鬈曲感，然後再做Step2和3便可。想效法𡃁模JaniceMan的話，Set呢個頭就啱晒！</p><p>Step1</p><p>在髮上噴上造型噴霧後，由頭髮中間開始用捲髮夾捲至髮尾。
</p><p>Step2</p><p>用豬鬃毛刷將頭頂位置的頭髮刷鬆。</p><p>Step3</p><p>最後再將被刷鬆的頭髮梳順，然後落Wax於髮尾位。</p><p>三大潮人齊發功</p><p>VidalSassoon（VS）最近推出的日本閃鑽滋潤系列搵嚟三大界別潮流Icon，合力塑造60、70和80三個不同年代的造型。歌姬安室更重新翻唱《NewLook》和《WhataFeeling》等不同年代舊歌。衣着方面由憑《穿Prada的惡魔》獲奧斯卡最佳服裝設計提名的PatriciaField負責，再配襯荷李活星級髮型師OrlandoPita的髮型設計，認真天衣無縫，睇怕都係洗頭水界史無前例的最強組合。
</p><p>造型恩物</p><p>查詢：VidalSassoon（25833583）<br> *所有產品於全線屈臣氏、萬寧有售</p></body></html>