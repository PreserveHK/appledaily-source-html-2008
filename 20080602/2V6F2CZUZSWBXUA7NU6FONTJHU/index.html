<html><header><meta charset="utf-8"><title>CaraG.輪咀艾粒</title></header><body><h1>CaraG.輪咀艾粒</h1><p>名模CaraG.和男子組合ILoveUBoyz（艾粒）昨日到屯門出席四川賑災籌款活動，ILoveUBoyz更為大會設計了一把「雙子傘」義賣，並籌得四萬多元善款捐助給香港紅十字會。大會亦安排了CaraG.穿上比基尼泳裝與艾粒成員Donald一齊出場，搞到Donald要邊行邊趷高，令CaraG.大為高興，結果錫Donald一啖作回報，另一成員少爺占呷醋要求同樣待遇，事後CaraG.即識做地連錫兩人，令兩人大飽艷福。</p><p>自稱收買大會</p><p>Donald接受訪問時就笑言事前已付款收買大會，所以才有機會被CaraG.錫。而對於葛民輝入院一事，他們就說：「收到風佢冇乜事，之前喺林海峰個騷都有睇到佢喺醫院同護士合照，應該唔會係開刀做通波仔手術，如果係就唔會話兩、三日可以出院啦。」<br> 採訪：馬建華<br> 攝影：陳俊強</p></body></html>