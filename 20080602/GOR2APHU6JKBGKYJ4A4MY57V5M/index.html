<html><header><meta charset="utf-8"><title>黎明眼花見唔到舒淇</title></header><body><h1>黎明眼花見唔到舒淇</h1><p>黎明、方力申、陳奕迅、古巨基、容祖兒和欣宜昨日出席港台活動，呼籲各界五年內捐一百小時為四川當地災民做義工。黎明透露大會曾聯絡其女友樂基兒（Galie）出席活動，但遭Galie拒絕，黎明說：「港台聯絡過Galie嘅經理人，佢哋（Galie經理人）知我都會出席，所以佢唔現身。如果兩個人放埋一齊，到時嘅焦點會對好多人唔公平。做善事或者選擇決定時要兼顧身邊人，我贊成呢個決定，件事好啱。」提到前日西九龍中天地的賑災騷，黎明與舒淇同場成焦點，他說：「後台人多，而且個個着黑色衫，真係認唔到，眼都花。」</p><p>怕影響父親</p><p>欣宜和父親鄭少秋前日也雖有出席賑災騷，但兩人卻未碰頭，問到會否希望父親給她一百小時時，欣宜說：「Daddy有自己家庭，唔想好似破壞咗人哋家庭咁，好似好衰。」另外，祖兒表示稍後生日時會邀請鍾欣桐出席生日會，又表示不相信她經濟出現困境。<br> 採訪：王連連<br> 攝影：陳志嵐</p></body></html>