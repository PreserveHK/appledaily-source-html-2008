<html><header><meta charset="utf-8"><title>22奸人錶</title></header><body><h1>22奸人錶</h1><p>相信一眾JamesBond粉絲都好期待11月上畫的《新鐵金剛之量子殺機》（QuantumofSolace），當中的奸角壞蛋DominicGreene有幾壞我哋暫時未知，而Swatch為咗紀念占士邦007中的Villains，專登為佢哋出咗22隻腕錶，每個壞蛋角色都擁有一隻獨一無二嘅錶款，大部份一睇你就估到係邊個壞蛋做主題。今次Swatch仲搵嚟潮人Juno做CreativeDirector，為大家示範呢個奸人系列，實行大家鬥Devil！<br><br>記者：陳諾堯<br>攝影：GrahamUden（Styling）、陳陶鈞<br>Model:Elosia@elite<br>Wardore:Undercover、N.HOOLYWOOD、MiharaYasuhiro</p><p>OnJuno<br> Oddjob@Goldfinger$1,770<br> DominicGreene@QuantumofSolace$850<br> <br> OnElosia<br> Zao@DieAnotherDay$850<br> RosaKlebb@FromRussiaWithLove$750</p><p>OnJuno<br> HugoDrax@Moonraker$1,840<br> EmilioLargo@Thunderball$1,190<br> <br> OnElosia<br> ElektraKing@TheWorldIsNotEnough$440</p><p>Juno同Bond之緣份記事</p><p>今次搵嚟城中潮人Juno（麥浚龍）演繹TheSwatch007Villain系列，原因除咗佢鍾意睇JamesBondFilms之外，佢仲同JamesBond好有緣。「我一向都鍾意JamesBond啲戲，好似對上一套《CasinoRoyale》，我就覺得好Classy，Daniel做JamesBond又做得好睇，比以前啲Bond更加生鬼，所以特別期待嚟緊11月上畫嘅《QuantumofSolace》。」<br> 原來Juno一向有買開日本版DVD嘅習慣，仲同我哋分享與JamesBond的一次奇遇，「記得有次喺東京行一間24小時嘅DVD舖頭，行行吓見到有一欄係無DVD擺喺度，淨係得張卡，要買就要行去Cashier先有貨攞。去到先知原來係一個好重嘅銀色篋，當中裝滿全套JamesBondMovies，個鐵盒仲好似戲裏面嗰啲槍篋咁，手工好仔細好靚！證明JamesBond喺電影界仲係好有地位。」Juno嚟緊仲會為Swatch25周年設計一隻掛牆錶，大家切勿錯過嘞！</p><p>攝盡名人紅事</p><p>攝影界中GrahamUden呢個名字無人不曉，來自英國的他旅居多個城市，更於1992年開始着陸香港，拍攝過無數名人如成龍、梁朝偉、張曼玉、郭富城和王家衞等，更為前英國王妃戴安娜拍攝。Graham亦曾任戰地記者，遠赴巴格達和阿富汗等地採訪，亦曾被恐怖分子用AK-47指嚇，攝影技術和態度都專業非常。</p><p>占士邦壞蛋上手</p><p>由1962年第一部JamesBond《鐵金剛勇破神秘島》開始，每部戲裏頭的占士邦，往往給人一種足智多謀和最終大敗奸角的印象，搶盡風頭。相反，俾Bond攞晒彩嘅經典Villains壞蛋角色就無咁多人關注，只成為Bond的陪襯。Swatch為了表揚一眾Villains，實行幫佢哋每人推出一隻Unique腕錶，等粉絲有得儲之餘，又可以俾大家回憶番咁多年嚟嘅Classic奸人角色。</p><p>Swatch（21755218）<br> 尖沙嘴海港城3樓3318號舖</p></body></html>