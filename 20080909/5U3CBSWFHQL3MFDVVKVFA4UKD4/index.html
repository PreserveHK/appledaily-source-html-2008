<html><header><meta charset="utf-8"><title>泰式隔夜飯　粒粒分明夠火爆</title></header><body><h1>泰式隔夜飯　粒粒分明夠火爆</h1><p>荷包緊縮，餐餐要食隔夜飯餸，冷飯菜汁一桌，就自覺好凄凉。不過有時候，食隔夜飯都唔一定係壞事，皆因只有隔夜飯才可以做出靚炒飯一碟。你以為我唬弄你？如果叫你用新鮮飯炒飯，才是錯晒！因為不止炒到一嚿嚿，還會黏到似糊仔，就算香噴噴都未必想食落肚。不過單用隔夜飯還不夠，再加上泰式用料，有賣相之餘，飯又粒粒分明，口感特好，就算餐餐隔夜飯都無任歡迎。<br><br>記者：劉明慧<br>攝影：梁細權<br>示範：KannisYeung@食譜作者及烹飪導師</p><p>今日煮腦12:30pm</p><p>KannisYeung<br> （食譜作者及烹飪導師）<br> <br> 滿腦「煮」意，無論中西美食、麵包、蛋糕、甜品、經典小食，以至中式糖水，都是Kannis的拿手菜。更推出過一系列共13本自家創意食譜，並為香港家政中心及於city'super擔任客席烹飪導師，閒時化身成為美食設計師。</p><p>菜式：</p><p>粟米脆餅<br> 蝦醬炒肉片<br> 椰香雞湯<br> 泰式炒飯</p><p>泰式炒飯</p><p>0hr25min<br> 製作難度：★★★☆☆<br> <br> 米飯一粒粒炒到金黃色，與各式的配料混合，味道辣中帶鹹香，再加入雞蛋同炒，令飯更香更惹味。</p><p>材料</p><p>飯2碗、雞肉115克、雞蛋（拌勻）1隻、麻油1茶匙、鹽1/4茶匙、蒜茸1湯匙、洋葱1個、黑椒碎1/4茶匙、魚露1/4茶匙、葱碎11/2湯匙、芫荽碎11/2湯匙、泰國紅辣椒1隻</p><p>做法</p><p>1.洋葱切碎，泰國紅辣椒去籽切碎，雞肉切粒，備用。<br> <br> 2.燒熱鑊，下油，放洋葱、蒜茸、黑椒炒香，下雞肉大火炒勻。<br> <br> 3.雞肉略熟，下飯拌勻，下魚露、葱碎、芫荽碎、泰國紅辣椒、鹽及麻油炒勻。<br> <br> 4.最後下蛋炒勻即成。</p><p>貼士</p><p>如果沒有留隔夜飯，必須要用新鮮飯，記得先要放凉3-4個小時以上才炒，口感會較好。</p><p>粟米脆餅</p><p>0hr35min<br> 製作難度：★★★☆☆<br> <br> 把粟米與豬肉打混炸成脆餅，非常香脆，再加入粟米粒，就更有咬感。&#13;</p><p>材料</p><p>新鮮粟米150克、免治豬肉90克、芫荽碎1湯匙、蒜茸1湯匙、魚露1湯匙、胡椒粉1/4茶匙、糖1/2茶匙、粟粉1/2湯匙、雞蛋1隻</p><p>做法</p><p>1.粟米用刀起粒，備用。<br> <br> 2.用攪拌機將粟米粒、免治豬肉、芫荽碎、蒜茸、魚露、胡椒粉、糖、粟粉及蛋攪勻，備用。<br> <br> 3.再加入餘下的粟米粒拌勻，搓成球狀。燒熱炸油，約160℃，下粟米餅，炸至金黃。<br> 4.用廚房紙吸油，然後就可以上碟。</p><p>貼士</p><p>粟米可以用罐頭粟米代替，但記得要隔亁水份，否則炸時有水份會很危險。</p><p>蝦醬炒肉片</p><p>0hr25min<br> 製作難度：★★☆☆☆<br> <br> 蝦醬與肉片本身是絕配，再加入洋葱、魚露及辣椒，在鹹香的味道中帶少少辣味，比平日獨沽一味的鹹，層次更見豐富。</p><p>材料</p><p>肉片220克<br> <br> 醃料：鹽1/2茶匙、老抽1/2湯匙<br> <br> 調味料：油1湯匙、泰國青辣椒1隻、洋葱（切碎）1/2個、亁葱茸1湯匙、魚露1湯匙、生抽1/2湯匙、胡椒粉1/4茶匙、糖1/2茶匙、蝦醬1/2茶匙、芫荽適量&#13;</p><p>做法</p><p>1.肉片以老抽及鹽，略醃10分鐘。<br> <br> 2.大火燒熱鑊，下油，轉中火下肉片炒勻至略熟，盛起，隔油。<br> <br> 3.爆香洋葱、亁葱茸、泰國青辣椒，下生抽、魚露、胡椒粉、糖調味。<br> <br> 4.轉細火下蝦醬炒勻，下肉片回鑊，轉中火，炒勻至肉片熟透，熄火。上碟後撒上芫荽即可。</p><p>貼士</p><p>煮蝦醬時，一定要快手快腳，因為蝦醬好易燶，會影響肉片的外觀同口感。</p><p>椰香雞湯</p><p>0hr30min<br> 製作難度：★★★☆☆<br> <br> 雞湯充滿香茅及青檸的香味，味道非常清甜，加入椰奶令湯的質感特別滑。</p><p>材料</p><p>雞扒220克、香茅1枝、清雞湯800毫升、蒜茸1湯匙、青檸皮茸1湯匙、亁葱碎21/2湯匙、魚露11/2湯匙、青檸汁2湯匙、泰國紅椒2隻、糖1/2湯匙、椰奶200毫升、紫蘇葉4片<br> </p><p>做法</p><p>1.香茅拍扁，切段。泰國紅椒去籽切絲，雞扒去皮切件，備用。<br> <br> 2.清雞湯大火煮滾，下香茅、青檸皮茸、半份亁葱、蒜茸，煮滾後轉慢火，加蓋煮15分鐘，隔去渣滓，倒回煲內。<br> <br> 3.將雞肉、紅椒、亁葱、青檸汁、魚露、糖及椰奶，用慢火煲6-8分鐘，熄火。上碗後，加入紫蘇葉即成。</p><p>貼士</p><p>加椰奶時要注意，一定要用慢火去煲，就不會滾出來。</p></body></html>