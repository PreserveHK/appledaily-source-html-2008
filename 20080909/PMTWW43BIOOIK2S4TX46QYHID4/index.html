<html><header><meta charset="utf-8"><title>財圈快拍：難得一笑</title></header><body><h1>財圈快拍：難得一笑</h1><p>接替邵銘高做滙豐亞太區CEO嘅霍嘉治（圖），上任年多，依然保持淡定但嚴肅嘅臉容，同前任邵銘高嘅笑意盈盈剛好相反。噚日佢出席滙豐搞嘅營商新動力獎勵計劃做頒獎嘉賓，一到影相時間就展示笑容，但其餘時間，無論同滙豐一姐梁高美懿傾偈，定係喺台上等頒獎，都不改冷匠本色。難得有一刻不經意流露輕鬆笑容，攝記當然唔放過。<br> 程志遠攝</p></body></html>