<html><header><meta charset="utf-8"><title>美妮哉花未婚誕重磅B</title></header><body><h1>美妮哉花未婚誕重磅B</h1><p>曾主演過《驕陽似我》（GoodWillHunting）嘅38歲英國女星美妮哉花（MinnieDriver），上周六喺美國洛杉磯一索得男，誕下一名重9磅12安士嘅男嬰，仲將個仔改同佢一樣姓，叫HenryStoryDriver。美妮嘅發言人話母子平安，但對BB嘅父親係邊個，始終三緘其口。美妮於分娩前接受訪問，佢話：「我唔會同BB嘅爸爸結婚，但佢會同我一齊照顧個仔。」</p></body></html>