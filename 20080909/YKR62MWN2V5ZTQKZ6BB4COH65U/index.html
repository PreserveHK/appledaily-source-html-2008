<html><header><meta charset="utf-8"><title>長者醫券計劃中醫抗拒<br>會長：要買電腦　手續煩唔化算</title></header><body><h1>長者醫券計劃中醫抗拒<br>會長：要買電腦　手續煩唔化算</h1><p>【本報訊】政府公佈長者醫療券計劃詳情，堅持每年只提供五張合共250元醫療券，資助70歲或以上長者使用私營醫療服務。「醫療券」不會以紙張形式印刷，而是透過名為「醫健通」的電子平台運作，令長者毋須預先進行登記或領取醫療券，但中醫師公會會長關之義預計，一向不用電腦的同業，登記成為服務提供者的數字一定偏低，影響成效，「要畀錢買電腦，掌握點用又有困難，每次都要登入戶口搞手續，加長診症時間，好唔化算，我唔會登記」。記者：張文傑</p><p>長者醫療券試驗計劃明年1月1日起推行，衞生署副署長譚麗芬表示，計劃為期三年，預計首年約66萬長者受惠。她說：「兩年後會作中期檢討，三年就會全盤研究有無需要調校金額。」醫療券會通過「醫健通」電子系統發放和使用，免卻長者容易忘記帶券而不能看醫生的麻煩。</p><p>睇病即開電子戶口</p><p>醫療服務提供者會在診所展示「醫療券」標誌，長者使用醫療券時，只須出示身份證，由醫生為其開設個人醫療券戶口，簽署同意書，講出使用「醫療券」數目便可。長者一次可用多過一張醫療券，首年或第二年未使用的醫療券，可留待下年度使用，但不可預支下年度的醫療券。76歲的胡先生認為唔夠用，「睇中醫130蚊一次，西醫要200幾蚊，一次用五張唔出奇，用晒咪之後再算」。</p><p>「多做嘅生意好少」</p><p>醫療券適用於私營西醫、中醫、牙醫、脊醫、物理治療師和醫務化驗師等服務，欲成為服務提供者可在9月30日起，透過醫療券網頁登記。不過，電子化令中醫師十分「頭痛」，中醫師關之義指之前諮詢他們時已反映過不習慣用電腦，他無奈說：「有醫療券係好事，但我哋中醫用開人腦，唔用電腦，由登記、幫長者開戶同扣數都有困難；商業上講，手續多咗整體睇症會少咗，冇乜成本效益。」所以他無意登記成為醫療服務提供者。<br> 社區組織協會幹事彭鴻昌亦指無誘因吸引私營醫生參與計劃，「70歲或以上長者唔多，每一年又得250蚊咁少，醫生考慮過可以多做嘅生意其實好少，會覺得唔值，唔登記」，最終計劃成效不大，不能達到為未來資助基層醫療服務試行新模式的目的。</p><p>長者如何使用醫療券</p><p>1)明年1月1日起，到任何參與計劃的服務提供者執業地點，出示身份證或豁免證明書<br> 2)簽署開設醫療券戶口表格及同意書，以示同意當局收集及使用其個人資料<br> 3)服務提供者為長者在「醫健通」電子系統內登記，並設立個人醫療券戶口<br> 4)每次睇症只需出示身份證或豁免證明書，講出欲扣除醫療券的數目，簽署同意書作實<br> 5)睇症後有需要的話繳付差額，使用者將獲發收據<br> 資料來源：衞生署醫療券網頁 http://www.hcv.gov.hk </p></body></html>