<html><header><meta charset="utf-8"><title>候選人就梁展文事件駁火<br>2008立法會選舉　泛民揭民建聯露保皇尾巴</title></header><body><h1>候選人就梁展文事件駁火<br>2008立法會選舉　泛民揭民建聯露保皇尾巴</h1><p>【本報訊】立法會港島區候選人昨日首度在電視選舉論壇交鋒，曾有黨員以「文革論」反對立法會成立專責委員會調查梁展文的民建聯，近日雖已轉軚加入「批梁」行列，但該黨曾鈺成昨日出席論壇時卻即場現形，力斥質疑政府在梁展文事件上處事不公道和官商勾結的泛民主派只是想「抽水」，指：「你哋話唔公道，以前好公道咩？你哋話官商勾結，以前冇咩？」余若薇批評，曾鈺成的言論反映民建聯「保皇」本質未變，「露出佢哋保皇嘅尾巴」。<br> 余若薇昨日出席論壇時，批評民建聯等保皇派，曾反對泛民透過權力及特權法，索取副局長的資料，「但好在今次梁展文事件發生喺選舉期，所以連保皇黨都要轉軚」。民主黨楊森亦批評，陳鑑林早前以「文革」形容立法會成立專責委員會調查梁展文，「大家可以見到邊個係監察政府，邊啲人只識保護政府」。</p><p>曾鈺成遭多人狠批</p><p>曾鈺成論壇上回應時指，該黨反對泛民索取副局長資料，是不想對部份應徵失敗的人士造成不公，有關言論即引起多名民主派候選人炮轟，社民連曾健成批評：「你咁樣做對七百萬香港人又公唔公道？權力及特權法就係用嚟調查呢啲嘢」。前保安局局長葉劉淑儀出席論壇後，被問到為何負責審批的政務官認為梁展文出任新世界高職無問題時，就指：「一來政治敏感度不足，二來可能公務員之間有啲交情」。<br> 早前發表「文革論」力挺梁展文的陳鑑林，昨日只派出排其參選名單第二名的黎榮浩出席選舉論壇。民主黨李華明批評，陳鑑林的言論，反映民建聯只識保皇。屬建制派的工聯會陳婉嫻亦表明，絕對不認同陳鑑林有關說法，認為陳有需要向公眾解釋言論。黎榮浩則力撐陳鑑林，指其言論和該黨一貫立場一致，反問：「政府做得啱，點解我哋唔認同呢？」</p></body></html>