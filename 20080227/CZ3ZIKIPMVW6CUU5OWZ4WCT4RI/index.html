<html><header><meta charset="utf-8"><title>馮仁昭四圍超<br>賭城登台險變Yumiko　Theresa：條裙跌晒落胃腩 - 馮仁昭</title></header><body><h1>馮仁昭四圍超<br>賭城登台險變Yumiko　Theresa：條裙跌晒落胃腩 - 馮仁昭</h1><p>傅穎（Theresa）早排喺美國拉斯維加斯登台，點知發生出醜記，真係諗唔到繼鄭希怡（Yumiko）喺溫哥華表演時tubetop下滑露點後，又到Theresa中招，不過佢比Yumiko醒好多，一早打晒底。<br> 前晚Theresa同楊愛瑾、吳日言、關心妍喺銅鑼灣時代廣場出席時裝騷時，大方講番呢件瘀事，Theresa話：「喺台上唱唱吓歌，扣喺件tubedress嘅扣針忽然爆開，條裙幾乎跌晒落胃腩，露出打底嘅衫，嚇得我即刻㩒住件tubetop。」<br> Theresa繼續話：「雖然防晒走光，我都用手抽番起條裙，當時真係尷尬死，但我都頂埋嗰分幾鐘，等唱完隻歌，助手就走出嚟幫我着番好條裙，咁我咪自己打吓圓場了事囉！」</p><p>關心妍黐膠紙</p><p>此外，前晚雖然天氣凍，但關心妍依然着低胸裙出席時裝騷，不過為防走光，佢話已經貼晒膠紙，就算啲人企喺樓上望落嚟都唔走光。</p></body></html>