<html><header><meta charset="utf-8"><title>七成網友「嗒糖」</title></header><body><h1>七成網友「嗒糖」</h1><p>財政司司長曾俊華首份財政預算案「人人有糖派」，贏得不少網民歡呼，在討論區發表「嗒糖」留言。其中香港討論區一項網上投票結果顯示，截至晚上8時許，約69%網民認為預算案勁疏爽或超出預期，約31%認為只是小恩小惠，或指政府孤寒。<br> 眾多派糖項目中，以政府向月入不超過10,000元的強積金戶口注入6,000元最惹爭議，在本報即時新聞討論區，網友chan批評強積金「獎金」應惠及全港打工仔：「好唔公平，月薪10,000蚊唔係少，係咪有需要額外畀6,000蚊？如果畀，就應該人人都畀。」bb138138稱：「支持（月入）20,000元以下都要有。」也有不少網民批評政府拒絕增加生果金金額。</p><p>網民有嘢講</p><p>「做唔到即時退稅，邊有消費慾呀……等得你出年扣稅，等到頸都長啦！」──打工皇帝（蘋果即時新聞討論區）<br> <br> 「一次性派錢容易處理，人人受惠……糖令人開心，但如可解決日常生活才是上策。」<br> ──nini（蘋果即時新聞討論區）<br> <br> 「（津貼電費）都幾有驚喜，每個階層都要用電，真係做到人人受惠。」<br> ──littlefatc9（親子王國）<br> <br> 「有幾多人會日日飲葡萄酒，又唔見減吓啲油稅。」<br> ──hoiyeung213（香港討論區）<br> <br> 「畀強積金，咪即係畀保險銀行界……咪又係要到65歲之後先可以攞錢。」<br> ──ivychan0630（香港討論區）<br> <br> 「賺咁多錢，好應該喺福利同環保落多啲功夫。」<br> ──仆神（Uwants討論區）<br> <br> 「馬馬虎虎，過得去啦！對部份中產來說可以執番幾皮嘢，算係咁！」<br> ──阿李爸爸（香港人網）<br> <br> 「住喺公屋的綜援人士仲正，出雙糧之餘仲可以免多一個月租，真係正上加正！」<br> ──mimi88（親子王國）</p><p>市民心聲</p></body></html>