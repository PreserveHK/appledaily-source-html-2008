<html><header><meta charset="utf-8"><title>伊莉莎伯病情被誇大</title></header><body><h1>伊莉莎伯病情被誇大</h1><p>玉婆伊莉莎伯泰萊（ElizabethTaylor）日前傳出病危消息，有指佢因為感冒入院而演變成肺炎，仲要靠呼吸器輔助呼吸。不過佢嘅發言人噚日話玉婆冇生命危險，只係有美國傳媒誇大消息，佢又話：「伊莉莎伯喺醫院有屋企人、朋友同名貴珠寶相伴，佢嘅病情被誇大，稍後佢就會返屋企休息。」</p></body></html>