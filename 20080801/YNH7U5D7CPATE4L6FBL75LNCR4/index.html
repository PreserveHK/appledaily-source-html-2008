<html><header><meta charset="utf-8"><title>仲夏娃娃：邦民女睇中呂慧儀男友</title></header><body><h1>仲夏娃娃：邦民女睇中呂慧儀男友</h1><p>去年憑財務公司廣告成名的「邦民女」羅凱珊（Kama），現年19歲，擁三圍32B、24、34，是繼Angelababy和JaniceMan後的𡃁模新寵，年僅19歲的她竟然成為今屆無綫香港先生的評判之一，她說：「可能大會想唔同年齡嘅女性，以唔同角度去做評選，所以搵我呢個10幾歲嘅去評判。我雖然唔係成日接觸到男性，但主要會睇佢哋嘅身材，我鍾意啲肌肉型男士，咁多個港男當中，我覺得Dickson（呂慧儀男友黃文廸）OK㗎。」</p><p>接受忘年戀</p><p>喜歡肌肉型男士，原來跟Kama在單親家庭中成長有關，6歲時隨母親從廣州來港的她一直渴望得到父愛，她笑說：「其實我鍾意啲大隻男仔，因為我覺得好有安全感，同埋我特別鍾意有鬍鬚嘅男人，可能咁可以畀到我一個爸爸嘅感覺，就算忘年戀都冇問題，外表後生就得。」<br> 採訪：LawWaiMan　攝影：MatthewLam</p></body></html>