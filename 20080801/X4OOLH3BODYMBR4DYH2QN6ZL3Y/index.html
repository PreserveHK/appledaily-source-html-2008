<html><header><meta charset="utf-8"><title>家強拖老婆捧偶像</title></header><body><h1>家強拖老婆捧偶像</h1><p>蘇格蘭樂隊Travis難得來港開騷，自然吸引了不少圈中人前往捧場，包括和黎明打得火熱的樂基兒、黃家強夫婦和黃耀明。樂基兒前晚和兩名女性友人結伴到場，不過她未有停下來受訪，反而面帶笑容急急腳入場。</p><p>儲齊所有唱片</p><p>與日籍妻子Makiko十指緊扣現身的家強，自爆是Travis的忠實fans，家中儲齊他們的唱片，自己的音樂也受到他們的影響，他說：「我未睇過佢哋現場開騷，之前淨係睇過DVD咋！」又稱希望自己的新碟可以在英國一間環保studio炮製，且心目中最想帶妻兒同行，如果真的成行的話，他不會覺得是浪費金錢，當還了自己一個心願及順道度假。<br> 採訪、攝影：藍文浩</p></body></html>