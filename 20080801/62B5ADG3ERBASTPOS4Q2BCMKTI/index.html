<html><header><meta charset="utf-8"><title>中環在線：保薦人收230萬安家費 - 李華華</title></header><body><h1>中環在線：保薦人收230萬安家費 - 李華華</h1><p>近排股市交投大縮，唔少大陸股票行都叫苦連天，有啲仲要透過裁員減薪嚟度過「股市寒冬」，但喺呢個熊市下，唔係個個打工仔都減人工共度時艱，部份打工仔身價仍然企硬。<br> 據新浪財經網報道，喺投資銀行做嘅保薦人，年薪仍然過200萬銀人仔，企得咁硬，事關人才難得嘛！據一個行內人同記者講，一個挖角過檔嘅保薦人，可以一次過攞到230萬銀「安家費」。大陸所謂嘅安家費，其實即係香港嘅「誠意金」，禮賢下士，最緊要真金白銀至夠誠意。至於點解叫做安家費，你估同上市公司質素有冇關係呢呵？<br> 除咗安家費，之後年薪200萬銀，計吓數，跳槽嘅保薦人第一年即𢭃430萬銀。一個上海投行業務主管透露：「保薦人一般能拿到150萬元年薪，有些能力較強的保薦人，甚至能拿到800萬元。」</p></body></html>