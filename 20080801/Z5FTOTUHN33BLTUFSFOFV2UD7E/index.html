<html><header><meta charset="utf-8"><title>羅君左抗腫瘤周身傷</title></header><body><h1>羅君左抗腫瘤周身傷</h1><p>劉雅麗主演的音樂劇《蔓珠莎華》前晚在理工大學綜藝館舉行，羅君左、李綺虹和黃秋生等均往捧場，現場見羅君左的臉部和雙手有很多傷痕，早前他承認過大動脈長了瘤，如今要服藥治理，前晚他則謂病情無礙，他說：「身體冇乜嘢事，我冇減肥，只係瘦咗少少，𠵱家我做配音工作，今次嚟係想回憶番梅艷芳，見到劉雅麗扮得好似阿梅，睇到有啲想喊。」</p><p>李綺虹曾跟阿梅合作拍過電影，她讚阿梅沒有架子。提到鍾麗緹誕下女嬰，她說：「好耐冇同佢聯絡，以前大家有啲共同朋友，不過知佢生咗BB。」李綺虹又表示會為港男做評判，問到面對穿泳褲的港男，會否尷尬？她對此謂不會，她以前也穿過比堅尼任人睇，現在看其他人而已。<br> 採訪：楊潔雯<br> 攝影：陳慧安</p></body></html>