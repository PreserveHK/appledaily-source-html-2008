<html><header><meta charset="utf-8"><title>意國衫牌淪陷　一折$39吸水價</title></header><body><h1>意國衫牌淪陷　一折$39吸水價</h1><p>近期時裝界氣氛同天氣溫度一樣急降，大勢都要減減價，激起各位購物慾。一講起意大利時裝，都只會諗起個「貴」字。但由今日開始，「貴」這個形容詞不會同意國時裝掛鈎，因為各個意國大牌如PatriziaPepe、AnnaRitaN、mi-tu等，齊齊割喉式減價，最低一折，貴極都只係四折左右！幫大家分好晒三大抵買類別，奉勸各位千嬌百媚的女士們暫且放下儀態，第一時間去喪買喪搶！<br><br>記者：葉雪芯<br>攝影：王文忠<br>Model：Isa@MMHK<br>Makeup&amp;Hair：Sammy</p><p>1.PatriziaPepe銀黑色閃身闊領超短裙<br> 原價$3,098　一折$309<br> 	<br> PatriziaPepe藍色TubeTop<br> 原價$590　一折$59<br> 	<br> PatriziaPepe啡色皮Glove<br> 原價$1,450　一折$145<br> 	<br> PatriziaPepe黑色Lace絲襪<br> 原價$390　一折$39<br> 	<br> PatriziaPepe黑色高跟鞋<br> 原價$3,090　一折$309<br> 	<br> mi-tu木製Bangle<br> 原價$149　三三折$49</p><p>2.PatriziaPepe白色民族花長身Knits<br> 	原價$3,050　一折$305<br> <br> PatriziaPepe灰色Boots<br> 	原價$5,690　一折$569</p><p>3.AnnaRitaN黑色閃珠片背心<br> 原價$2,580　一五折$390<br> <br> PatriziaPepe銀色閃身三個骨褲<br> 原價$6,190　二折$1,238<br> <br> mi-tu銀色Bangle<br> 原價$199　三折$59<br> <br> PatriziaPepe高跟鞋<br> 原價$3,090　一折$309</p><p>第一抵：一折Hi-End意牌　PatriziaPepe</p><p>睇番呢期咁多開倉，日牌、本地牌、英、美牌減得都減，但好奇怪點解仲未輪到一眾意大利牌子。原來寶物沉歸底，來到12月才真正出招，代理大部份意大利Hi-End牌子的MagazzinGroup準備好充足貨量，傾力演出今次開倉戲碼。要數到全場最抵買牌子，一定是高貴成熟Style的PatriziaPepe，平日價錢大約二千蚊左右，雖然未算係天價，不過大家都未必打開荷包。今次開倉通通一折起，價錢減到二、三百蚊有找，襯晒成個返工Look可能只係五百蚊，每個Items畀少個零就出得大門口，問你點頂？</p><p>第二抵：三折起買mi-tu大褸</p><p>其他抵買牌子仲有OL最愛的AtosLombardini、Sinequanone和Elegant味重的AnnaRitaN等，大部份都係斯文服款式，有心機Mix&amp;Match的Lady相信會執到唔少好貨。當中亦有小量走年輕路線的BlueDeep、DIAB'LESS，喜歡CasualWear的姊妹最啱。值得一提的是減至三折起的mi-tu，論折扣未算最低，不過就有最多褸款，若然目標是要買秋冬大褸一定唔可以錯過！事關一件賣過千五蚊的絨面大褸，減價後六百蚊有交易。甚至連Fur都有得賣，折後千五蚊就拎得走一件兔毛短Fur，我唔信你忍到手囉！</p><p>AnnaRitaN灰色絨面TubeDress<br> 原價$2,980　一四折$420<br> <br> PatriziaPepe黑色閃石高跟鞋<br> 原價$3,390　一折$339<br> <br> Sinequanone黑色漆皮Clutch<br> 原價$490　二折$98</p><p>第三抵：$39起買Accessories</p><p>唔止齋買衫，要襯晒一個Look仲要靠Accessories。今次開倉的確細心又周到，鞋、袋、飾物一應俱全，PatriziaPepe、mi-tu高跟鞋二、三百蚊搞掂；四、五十蚊手鏈、手鈪、頸鏈掛飾買到手，完全是尖沙嘴Boutique價，唔買走寶。</p><p>開倉資料：<br> 日期：即日起至12月6日10:00am-8:00pm<br> 地點：銅鑼灣百德新街2-20號恆隆中心9樓<br> 查詢：28810438</p></body></html>