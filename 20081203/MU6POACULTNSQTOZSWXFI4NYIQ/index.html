<html><header><meta charset="utf-8"><title>馮仁昭四圍超：萬綺雯風騷玩蛇 - 馮仁昭</title></header><body><h1>馮仁昭四圍超：萬綺雯風騷玩蛇 - 馮仁昭</h1><p>萬綺雯（圖）同張文慈等會為亞姐決賽表演，佢哋前晚到尖沙嘴綵排。萬綺雯要同蟒蛇跳貼身舞，見佢將蛇掛喺頸度，又作狀嘴對嘴，佢話：「同條蛇綵排時佢瀨尿，不過冇臭味。我唔驚蛇，細個都養過寵物蛇。」問到要大賣風騷，老公會唔會介意？萬綺雯話：「唔會，我喺屋企綵排，老公睇四日就話悶，話係折磨趕我走。」</p></body></html>