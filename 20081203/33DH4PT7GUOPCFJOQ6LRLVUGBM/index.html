<html><header><meta charset="utf-8"><title>電腦節08預告　$999掃20"LCD芒</title></header><body><h1>電腦節08預告　$999掃20"LCD芒</h1><p>每年減價最癲嘅深水埗電腦節，由聽日開始一連4日舉行。雖明知係散貨場，但近期大家喊窮，逢減必到，所以例必逼爆。不過無方向亂行不是辦法，所謂「執輸行頭慘過敗家」，懂得把握先機才會買到筍貨，特別要留意平價舊型號筍芒，最少平兩至三百。<br><br>記者︰陸俊雄</p><p>必執22"以下LCD
</p><p>今年LCD可以話全場減得最激物種！舊型號如4︰3、16︰10，喺22"或樓下大多會平做$1,000至$1,200；至於16︰9　嘅22"，因為較新，多人有興趣，但睇來就算減都減得唔多。</p><p>TOPCONJambo20.1"16:10闊屏幕，支援1080p/1080i，動態對比度達20,000︰1。<br> 原價︰$1,399<br> 七一折︰$999<br> 攤位︰16號（i　怡東）</p><p>囗leviaJT198，19"14︰9闊屏幕，鋼琴黑面，連囗leviaHDMI線。<br> 原價︰$1,299<br> 七六折︰$999<br> 攤位︰37號（g　Cyber-Pro）</p><p>Quest的W2206S1，22"16︰10闊屏幕，顏色表現唔錯，每日限售5部。<br> 原價︰$1,699<br> 七六折︰$1,299<br> 攤位︰17號（h　Quest）</p><p>影音產品倒貼成本價
</p><p>早年MP3、PMP出得好濫！今次將成為減價重災區！平到$30部MP3機，只貴過一本雜誌少少；據知好多舖都明蝕賣、當宣傳，再搵行嘅「宣傳費」補貼差額，所以先做到咁平！</p><p>超抵玩Super+的MP3機，最高支援2GBSD卡，T-Flash用Adaptor一樣用到。<br> 原價︰$99<br> 三折︰$30<br> 攤位︰58號（f　AGrade）</p><p>減得最多的一部iPodSpeaker，牌子為IcubeDuo，平過一折，每日限售10部。<br> 原價︰$598<br> 一折︰$50<br> 攤位︰86號（a　盛豐資訊）&#13;</p><p>韓國品牌JNC出嘅PMP，容量為20GB，超低價發售。<br> 原價︰$1,599<br> 三一折︰$499<br> 攤位︰58號（f　AGrade）&#13;</p><p>SpeedHD-8高清DV，最高800萬像素影相，亦可以1080p質素拍攝短片。<br> 原價︰$1,320<br> 七四折︰$980<br> 攤位︰60號（e　FineUp）&#13;</p><p>外置硬碟平均六至八折</p><p>以前買外置硬碟多為電腦做Backup，𠵱家就專配高清機頂盒做錄影用。平均減幅係20-40%，不過建議都係買大牌子好，因為質素可以非常參差，玩玩吓死機、乜都冇晒，幾平都無用啦！</p><p>EagleTec2.5"外置硬碟，容量60GB，連機袋和USB線。<br> 原價︰$350<br> 五六折︰$199<br> 攤位︰58號（f　AGrade）</p><p>10"芒的MSIU100手提電腦，內置120GB硬碟，連3-cell電池，減1千蚊。<br> 原價︰$4,499<br> 七七折︰$3,499<br> 攤位︰60號（e　FineUp）</p><p>Maxtor3.5"外置硬碟，容量750GB每日限售50隻，預留20隻給《蘋果》讀者，憑報即買，先到先得。<br> 原價︰$880<br> 七九折︰$699<br> 攤位︰69號（c　Sam's）</p><p>韓國Hyundai2.5"外置硬碟HYH-618，容量250GB，外形勁Slim，效能亦穩定，每日限售10隻。<br> 原價︰$500<br> 七九折︰$399<br> 攤位︰64號（d　Kingsway）&#13;</p><p>東芝2GB手指，速度唔算最快，但$29破低價係首試！須知現時市場同容量一般做緊$49。<br> 原價︰$59<br> 四九折︰$29<br> 攤位︰58號（f　AGrade）</p><p>溫馨提示<br>小心荷包！小心癡漢！</p><p>聽日電腦節！歷年慣例必定逼到插針都唔入；平時行街都要小心荷包，喺度要更小心！據知往年連商舖貨品都可以成箱俾人偷！大家一定要嚴防「打荷包黨」！<br> 另外，想執平貨女士留意！有腦場Sales報料，電腦節期間「癡漢」問題亦相當嚴重；見你衣着稍性感者，輕則「偷影留念」，有啲甚至猖獗到混入人群中，扮人多故意用手肘撞你。</p><p>電腦節08資料</p><p>12月5日（11:00am-10:00pm）<br> 12月6日（10:00am-10:00pm）<br> 12月7日（10:00am-10:00pm）<br> 12月8日（10:00am-9:00pm）<br> <br> 查詢：香港電腦商會（27858867）</p></body></html>