<html><header><meta charset="utf-8"><title>中環在線：公司管治內企揮低港商 - 李華華</title></header><body><h1>中環在線：公司管治內企揮低港商 - 李華華</h1><p>由小賭王何猷龍做主席嘅香港上市公司商會，今年第二屆搞「香港公司管治卓越獎」。據大會講，今年遇着金融海嘯，參加嘅公司少咗。</p><p>攞三分二獎稱霸</p><p>咁都好正常，咁多嘢要應付，仲邊得閒去比賽爭獎吖。照咁講，係咪冇咁受海嘯影響嘅企業，先至有「閒情」參加呢？睇番得獎名單，都可能有啲頭緒，因為9間得獎嘅公司，6間嚟自內地，佔咗三分之二，包括建行（939）同神華（1088）等（見表）。咁好多人都話，受金融海嘯影響最細嘅國家會係中國，咁呢份名單係咪已經畀咗答案大家呢？<br> 小賭王話，呢啲時勢，正可以睇到間公司嘅公司管治係咪做得好，尤其近排香港以至全球多間金融機構同公司陷入困境，其實呢啲公司只要建立健全嘅公司管治架構，佢哋嘅問題有部份可以及早解決喎。</p><p>08年公司管治卓越獎名單</p><p>主板（恒指成份股）<br> 建行（939）、神華（1088）、工行（1398）、平保（2318）、中海油（883）*<br> <br> 主板（不包括成份股）<br> 中鐵（390）*<br> <br> 其他主板及創業板<br> 葉氏化工（408）、佐丹奴（709）、瑞安建業（983）<br> <br> *評委嘉許</p></body></html>