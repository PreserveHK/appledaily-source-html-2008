<html><header><meta charset="utf-8"><title>拍賣Dorothy的紅鞋兒</title></header><body><h1>拍賣Dorothy的紅鞋兒</h1><p>細細個睇老外的「粵語殘片」《綠野仙蹤》，見到對紅鞋兒已經封咗為DreamShoes。今年呢齣電影70周年，最近OnPedder就與華納兄弟聯名合作搞咗個名為「TheKansasProject」的Crossover賀一賀，搵來17個全球最Top的時裝設計師，包括AlexanderMcQueen、ChristianLouboutin、CostumeNational、JimmyChoo、Marni、MaisonMartinMargiela、Repetto、SergioRossi及StellaMcCartney等重新演繹Dorothy（桃樂絲）的紅寶石鞋。17款新創作紅鞋兒將會在OnPedder作展覽，唔止有得睇，有善心的Fans仲有得買！每一雙名師設計的紅寶石鞋由即日起，會以SilentAuction（無聲拍賣）的形式出售，得益全數撥捐香港癌症基金會。估唔到今次Shopping都有得做善事！<br><br>記者：葉雪芯</p><p>AlexanderMcQueen一向癲開，今次依舊大賣癲狂設計。這對紅鞋兒就有點中國味道，繡線配閃石，前後支撐的孖踭紅鞋，驟眼睇仲以為是清朝宮女鞋㖭！<br> <br> 拍賣底價：$15,000</p><p>Marni認真特別，設計的紅鞋附設一個火牛電掣，插電後紅鞋仲會發光。<br> <br> 拍賣底價：$6,000</p><p>高跟鞋王ChristianLouboutin有幾受女士歡迎唔需要多講，今次特別為OnPedder設計的這款鞋是唯一一對非拍賣的展出品，但ChristianLouboutin方面就不排除會推出售賣版，大家密切留意！<br> <br> （不設拍賣）</p><p>MaisonMartinMargiela設計了一雙特大的紅寶石凉鞋，皮革上裝飾滿紅色的閃亮薄片，鞋款特大的設計呼應了MMM於其20周年SS09所呈現的特大凉鞋系列。<br> <br> 拍賣底價：$8,000</p><p>OnPedder無聲拍賣：即日起至12月7日<br> 地點：中環畢打街2號地下OnPedder旗艦店<br> 查詢：21183489</p></body></html>