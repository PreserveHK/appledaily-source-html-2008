<html><header><meta charset="utf-8"><title>識波男女：紐卡素送羊入虎口 - 依雯</title></header><body><h1>識波男女：紐卡素送羊入虎口 - 依雯</h1><p>榜首車路士今晚主場出戰排第17位的紐卡素，以往績計，紐卡素很大機會是送羊入虎口，近6輪聯賽作客未贏過，賽績為2和4負。如果數近6次主場對賽，車仔全勝一面倒。史丹福橋球場威力，有幾多球隊可以抵擋？暫時只有利物浦！<br> 英超4強實力好接近，但紐卡素明顯未夠班同4強抗衡。紐卡素外憂之餘，還受內患所煩。自奇雲基瑾辭任領隊後，班主艾殊利找來前溫布頓及盧頓領隊堅尼亞暫掌帥印，不過又有傳會找舒利亞回歸接手。<br> 而有傳艾殊利又決定減價賣盤喎！真係一片混亂！就算紐卡素傾盡全力，相信最終難敵藍軍的「進攻足球」！<br> <br> nowSports主持依雯<br> 電郵：mailto:BPL@pccw.com</p></body></html>