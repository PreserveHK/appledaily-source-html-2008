<html><header><meta charset="utf-8"><title>轆Book：<br>ECupBaby×BMWX5　處女下海</title></header><body><h1>轆Book：<br>ECupBaby×BMWX5　處女下海</h1><p>處女下海當然唔係形容今日架寶馬X5，佢出咗成兩年，只算係年華正盛；講嘅係另一位主角「醫級Baby」Miyoko，佢志願係學醫做護士，同埋買架Mini遊車河。今日讓佢處女下海，一嚐考完牌後首次揸車嘅滋味。喂，咁大架SUV，舞唔舞得掂先？<br><br>記者：徐影龍<br>攝影：梁細權<br>Model：Miyoko@StageModels</p><p>女仔揸易睇位</p><p>寶馬X5喺SUV界紅足兩年，不過近期就ECupBaby熱啲喇，34E勁到連動漫Maggie都「大」走埋，以為佢梗係好有滿足感啦：「一啲都唔自豪，我咁嬌小好重負擔㗎！」咁又係，若果我老竇係李嘉誠，我都嫌錢多而好大心理負擔。「所以我將來買車都會揀番的骰可愛款，好似Mini、Smart之類，太大真係好煩。」<br> 處女座特徵係務實無霸氣，唔會令人退避三舍，我唔係講E神，而係講緊架X5。咪睇佢牛龜咁大，全車圓潤有致，唔會大大個越野頭泵把，又或者惡形惡相，SUV嚟講算斯文靚仔。車身高但兩邊有金屬踏板，嬌小如Miyoko，上落都唔會撼頭或走光，切合晒處女座善待女性嘅體貼特質，雖然車身高，但女仔坐上去唔會得番半個頭，更易掌握路面，Cut線、泊位比好多跑車更易睇位！</p><p>出嚟行最緊要副偈</p><p>追求平淡而寧靜的美感，處女座有襯番形象嘅溫柔性格，對照X5內櫳，一樣貴氣穩重得嚟毫不浮誇，寧靜度更係值得一讚，關晒窗，好難再聽到半點風聲打擾。E神見我講得頭頭是道，猛咁點頭想聽多啲。OK，由於受到水星嘅影響，好多特質都會更為深化，如唔會忽略每個細節，睇睇中控台同iDrive完美配搭就知，所有行車資訊、超速提示等一應俱全；腳踏實地靠得住，一定要講個尾廂，摺低後排，容積大兼四平八穩，大細物件都擺得妥妥當當，夠未？<br> 我繼續扮星座小王子：「處女座，係唔會咁輕易俾人見到骨子裏最誘人一面。」E神：「你好衰㗎！」我講緊X5副偈啫！上星期江欣燕揸3,000cc嘅X5出嚟，已經猛讚佢好力，今日呢架4,799cc噃，由旺角入東涌，鬧市中好考吊油門技術，鬼咁擔心會超速，去到可以行110km/h北大嶼山公路，先叫放心踩吓油咋。</p><p>BMWX54.8i規格</p><p>引擎：4,799ccV8<br> 馬力：355hp/rpm<br> 傳動：6前速Steptronic加減波<br> 扭力：475Nm/rpm<br> 售價：$943,000<br> 查詢：BMWHK（27145271）</p></body></html>