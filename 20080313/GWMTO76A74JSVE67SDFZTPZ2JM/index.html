<html><header><meta charset="utf-8"><title>BlogBlog趣：文仙尼瀟灑勝往昔 - 蘋果波神</title></header><body><h1>BlogBlog趣：文仙尼瀟灑勝往昔 - 蘋果波神</h1><p>史篤城復前失贏波，冇拆〈蘋果開倉〉個招牌<br> 他信傳今返英國，曼城有望止跌<br> 屈仔有靴達臣射失12碼，布城仲頂住個英冠榜首<br> 阿仙奴近代最強中場孖寶，我仍投韋拉同比堤一票<br> 明晚歐聯8強抽籤，萬眾矚目</p><p>最新動態</p><p>連續兩星期，聖西路球迷愁雲慘霧；學頭條貼中利記「客勝」嘅意大利躉藍鑽石兄話齋「花無百日紅」，「意西英」在歐聯輪流威才更有趣，唔似英超每屆由曼聯與阿仙奴單打獨鬥，悶啲啩！<br> 人生路途上，有時要冒險才有成功才活得更有意義；當然有人身居重要公職、背妻女出去鬼混唔戴套，這注押得太大輸得太甘。國米少帥文仙尼手執一紙長約，仍主動要季後離職，表面上似太意氣用事。<br> 其實意甲水準下跌，國米有如山寨王逞強，將帥鮮有逆境作戰，你可以見到伊巴嘅傲氣，正危害球隊前途，反不及同場沉實得多嘅費蘭度托利斯。<br> 還記得十多年前文仙尼隨森多利亞來港打波，當小記的我，還將採訪操練時拍下的照片，翌日拿去讓他簽名，當時的他年少英偉又友善，如今兩鬢漸白，原來仍不失瀟灑。做人有時不只要居安思危，還要甘願放棄眼前擁有，去未知的將來，尋求更高境界。辭工咁冒險？你看「皇帝女」摩連奴吧！<br> 文：蘋果波神<br> 英超波癡有一個心願，5月話你知！<br>  http://hk.myblog.yahoo.com/appleballmen/ </p></body></html>