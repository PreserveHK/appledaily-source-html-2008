<html><header><meta charset="utf-8"><title>蜜運應采兒：結婚太Heavy</title></header><body><h1>蜜運應采兒：結婚太Heavy</h1><p>應采兒、劉心悠、梁靖琪和趙式浩女友羅苡之等，前晚在銅鑼灣出席SoleTown春夏鞋騷，穿鬆身娃娃裙的應采兒，被記者取笑大肚，她不介意地笑說：「好喎，幫我諗埋講咩。」</p><p>「聯繫感情先」</p><p>與陳小春拍拖後，應采兒臉色紅潤，她說：「可能肥咗，佢都肥。」兩人之前拍拖遊北海道，問有否浸情侶溫泉，她說：「嗰度好凍，男女係分開呀。」在房內一齊浸？她說：「都冇，我哋一齊學snowboard，佢天份強啲，又有衝勁，玩得好過我。」她指兩人第一次拍拖外遊，她說：「唔係預支蜜月，聯繫吓感情先，講結婚太heavy。」<br> 劉心悠透露稍後將接拍日本NHK電視台與港台合作的新劇，扮演要繼承家族魚蛋生意的時裝設計師，變相做魚蛋妹，她說：「唔緊要啦，最緊要角色人哋記得。」<br> 採訪：LawWaiMan<br> 攝影：ChenWaiOn</p></body></html>