<html><header><meta charset="utf-8"><title>球蘋家專欄：蘋果讀者卧虎藏龍</title></header><body><h1>球蘋家專欄：蘋果讀者卧虎藏龍</h1><p>〈球蘋家〉推出超過一個月，得到各界球迷支持，我蘋波人都好開心，本Blog周四開始增加新欄目「你的意見」；各位對本報體育版有甚麼意見，歡迎發表。<br> 講番周中比賽，戰果都暴冷暴熱，如果跟本報名家華度，相信都有「肉食」；華度兄周二先中錫周三同利物浦「客勝」，連費蘭度托利斯首球都中埋；周三就輪到Blog友「樂神」威威，推介喜伯年主W、飛燕諾下盤同漢堡大都中到應，只是阿士東維拉主W失威，推4中3，我幾時都話本報讀者卧虎藏龍，如果大家都有好心水，唔好吝嗇，多啲上嚟〈球蘋家〉發表意見。</p><p>即場來料：4名家又得手！</p><p>《華度周二中F托首球》<br> 利物浦入波先真係博得過，呢場牌面睇，斷估，阿賓尼廸斯都會打控球在腳穩守波啩，打個反擊，費蘭度托利斯有速度有膽色，有機會呀！<br> 結果：國際米蘭0:1利物浦<br> 首名入球：費蘭度托利斯（7.5倍）<br> <br> 《畢傑中正周日西甲大細》<br> 最有信心兩場係畢爾包細同西維爾大...我知賠率係好熱...但叫做好穩陣。<br> 結果：畢爾包2:0華拉度列、<br> 西維爾2:1利雲特<br> <br> 《藍鑽石中祖記上盤》<br> 講到今日夜場，祖記作客贏到熱拿亞，趁少讓平/半早捧上盤。<br> 結果：熱拿亞0:2祖雲達斯<br> <br> 《青蛙仔中韋根「主勝」》<br> 剛在日聯推介東京綠茵「客勝」得手，一於信自己，今晚英超扒冷，博韋根迎阿仙奴可保不敗，要「主勝」。<br> 結果：韋根0:0阿仙奴</p><p>有獎遊戲：F托利斯仲有冇貨？</p><p>利物浦前鋒費蘭度托利斯（F托利斯）近5場轟入8粒；周六紅軍主場面對防守力一般的雷丁，F托入球又係唔係易如反掌呢？大家嚟球蘋家blog估下佢入幾多球，截止時間為周六10:00pm，答中即送你Niketee一件，名額3位。<br> <br> 第5期答案：法比加斯<br> 得獎者：Valentine、九龍人、<br> Mrtall<br> 本報將另行通知得獎者取獎品方法</p><p>http://hk.myblog.yahoo.com/appleballmen</p><p>星期一	賽後蘋論<br> 英超一輪激戰，畀你馬後炮發言機會<br> <br> 星期二	最佳選蘋<br> <br> 星期三	即場來料<br> 意甲開夜車，本報名家亦為你開夜車<br> <br> 星期四	有獎遊戲<br> 自問足球迷，豐富獎品等你攞<br> <br> 星期六、日<br> 大戰連場，名家即場為你指點迷津</p></body></html>