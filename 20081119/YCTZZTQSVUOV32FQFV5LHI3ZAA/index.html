<html><header><meta charset="utf-8"><title>魚缸暴炒族：恒地穿底機會高 - 方星俠</title></header><body><h1>魚缸暴炒族：恒地穿底機會高 - 方星俠</h1><p>金管局多番向市場注資，金額累計高達百億元，令本港銀行體系結餘升上636億元，係04年以來最高。<br> 金管局解釋，昨日四度注資是因早前有美元長倉進行平倉，令港元滙價偏強，貼近強方兌換保證水平，故沽港元，買美元。<br> 銀行體系結餘「水浸」成咁，散戶好易有種錯覺，以為有熱錢流入，市場資金充裕，咁股市應該冇問題喇？散戶如果咁諗，就要祝佢好運！如果真係有咁大筆錢買貨，港股點會好似軟腳蟹，大市昨日400億元成交都唔夠，僅得389億元。其實正如金管局解釋，昨日四度注資是因有美元長倉進行平倉，令港元滙價偏強，純粹係技術因素，並唔係真有熱錢流入買貨。<br> 現時外圍壞消息充斥，短線睇唔到誘發大市勁升的因素，大戶做嘢通常取易不取難，下周期指結算，估計港股將出現大波動場面，建議散戶要小心，盡量將組合減磅。</p><p>新地創今年新低</p><p>新地（016）昨曾跌穿年內低位53元，一度低見52元。最近難得四叔「蒲頭」，不禁望望恒地（012），昨跌5.4%，收報23.85元。本地樓市短期仍有壓力，睇番日線圖，恒地10月低位在21.30元，步新地後塵跌穿可能性頗高，難怪四叔都話暫時未有計劃回購公司股份。<br> 方星俠</p></body></html>