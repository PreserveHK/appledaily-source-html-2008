<html><header><meta charset="utf-8"><title>HDMovie推鏡玩景深</title></header><body><h1>HDMovie推鏡玩景深</h1><p>高清拍片一早就出現於手提攝錄機及一眾數碼相機上，而一向標榜專業嘅單鏡反光相機，似乎就被局限用來影相，不過Canon最新公佈EOS5DMarkII，就打破這個規限，玩家們可利用DSLR享受到拍攝全高清影片樂趣，最過癮仲係有大量鏡頭任你配，想玩特效？想玩景深？完全無問題！<br><br>記者：許福合<br>攝影：陳盛臣&#13;</p><p>FullHD全高清攝錄</p><p>作為單鏡反光數碼相機，5DMarkII除擁有優良攝影能力外，好多發燒友都將焦點放在Movie功能上。相對其他單反所提供拍片功能，5DMarkII行足數FullHD1,920×1,080（16:9）解像度，佢先能夠稱為真正全高清攝錄相機。拍片時從機背3吋屏幕可見到畫面上、下各有一條灰Bar，中間就係會被錄取畫面。影片流暢度達每秒30格，採用H.264MPEG-4編碼及以QuickTime格式儲存，聲音方面可錄立體聲並以LinearPCM儲存，只要用HDMI線駁埋高清電視，畫面真係認真唔錯。</p><p>鏡頭玩景深</p><p>講到高清，容量方面自然比較大咬，插張4GB卡，要用全高清質素拍攝，亦只能拍到12分鐘，所以買張大卡都唔係無用㗎！<br> 不過講到與一般DC仔拍片最大分別，唔計質素，自然係鏡頭影響最大，基本上自家EF鏡頭，包括一系列魚眼、廣角、微距及遠攝鏡頭都可使用，連一向Sale高質大光圈L鏡，都可以用來拍片，例如背景少少矇矇哋，用來突出主體構圖，這種拍攝手法都可以用5DMarkII達成！<br> 要留意雖然拍片都可以使用自動對焦，若然閣下插支手動對焦鏡頭，拍片時要一邊揸機一邊對焦，都幾辛苦㗎！</p><p>機身SnapShot</p><p>Profile</p><p>感光元件：2,200萬像素CMOS<br> 記憶卡：CFTypeI&amp;II<br> 相片格式：3種RAW及6種JPEG<br> 感光度：ISO100-6400/12,800（H1）/25,600（H2）<br> 快門速度：1/8,000秒至30秒<br> 連拍速度：3.9張<br> 屏幕：3吋<br> 體積：152×113.5×75mm<br> 重量：810g<br> 查詢：Canon（31912333）</p></body></html>