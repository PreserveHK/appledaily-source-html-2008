<html><header><meta charset="utf-8"><title>小瑪歌嗌咪：周杰倫增6磅演武神</title></header><body><h1>小瑪歌嗌咪：周杰倫增6磅演武神</h1><p>周杰倫𠵱家喺內地拍緊袁和平執導嘅新片《蘇乞兒》，佢演功夫一流嘅武神，根據內地網站報道，周杰倫最初拍一個鏡頭頻吃NG，𠵱家好啲，5次就搞掂。為求神似，周董仲開始暴食，等身形可以健壯啲，佢話：「已經三公斤了（約6.6磅），也不能太多，畢竟還有演唱會。」佢仲話好鍾意孫悟空嗰種吊兒郎當嘅味道，所以會擺落武神身上，小瑪歌都好渴望睇吓佢嘅演出。</p></body></html>