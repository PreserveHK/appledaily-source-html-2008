<html><header><meta charset="utf-8"><title>TwoGirls出走東京</title></header><body><h1>TwoGirls出走東京</h1><p>每年都要儲夠彈藥去日本東京怒買，差唔多係香港女士嘅指定願望，但相信唔使好耐，呢個指定動作，有機會逐漸消失。年年都有日本服飾品牌到港，好似旅遊書經常推介，港人去代官山務必朝聖嘅LoveGirlsMarket，已於國慶前夕開設首間香港專門店。另外，與日牌LoveBoat一樣走SexyBaby路線嘅SpiralGirl亦走咗入i.t，既然如此，仲有出行東京嘅必要咩？<br><br>記者︰吳美美<br>攝影︰陳盛臣<br>Model︰AllieChan@starzpeople<br>Makeup︰WillOr（http://hk.myblog.yahoo.com/willwillmakeup）<br>Hair：Molly</p><p>藍色格仔繡花連身裙$1,199（a）、<br> 彩藍色流蘇珠仔側孭袋$899（a）、<br> 白色冷織波波高踭鞋$1,199（a）、<br> 灰藍色及膝襪（Stylist'sOwn）</p><p>黑白斑點連帽背心外套$1,299（b）、<br> 芥辣黃短袖Tee$599（a）、<br> 深紫色拉鏈短裙$799（b）、<br> EMU杏色中筒靴$899（b）</p><p>藍綠色格仔連身裙$899（b）、<br> 杏色雪柄冷背心$1,299（a）、<br> 鮮黃色珠仔腰帶$999（a）、<br> EMU杏色中筒靴$899（b）</p><p>泥色印第安背心$1,499（a）、<br> 深灰色心形圖案背心$479（b）、<br> 藍色迷你牛仔褲$899（a）、<br> 芥辣黃流蘇耳環$399（a）、<br> EMU杏色中筒靴$899（b）</p><p>Snoopy圖案紅色長袖外套$699（b）、<br> 紅底黑色波點背心$399（b）、<br> 淺灰色迷你牛仔褲$899（b）、<br> 民族圖案畫家冷帽$459（a）、<br> 深啡色民族圖案長襪$299（a）、<br> EMU杏色中筒靴$899（b）</p><p>灰色蝙蝠袖短Top$499（b）、<br> 彩藍色碎花短裙$899（a）、<br> 令身灰色Legging$359（b）、<br> 彩色羽毛頸鏈$799（a）、<br> 白色冷織波波高踭鞋$1,199（a）</p><p>LoveGirlsMarket波希米亞民族女</p><p>全日本擁有12間分店嘅LoveGirlsMarket，喺東京已經坐擁5間，其知名度早已遊走於《ViVi》、《Mini》、《Spring》等日本雜誌，早被i.t羅致香港近日更幫其自立門戶。品牌其實旗幟都幾鮮明，專走民族路線，最鍾意用碎花或用今年超興嘅流蘇放在連身裙上，激發較動感嘅Girlish味。當然，刺繡、勾針編花項目亦是帶出民族味道的最佳元素，波希米亞感覺就靠此帶出。天氣啱啱轉凉，最好出動品牌中嘅雪柄冷背心或者闊袖外套，衫身較薄，香港呢種少少寒氣嘅所謂冬天適用不過；如果怕太焗，迷你牛仔褲、連身裙亦可配搭出場，不錯的低調型格。</p><p>SpiralGirl做最耀眼的花火</p><p>應該會令SexyBaby愛死嘅日牌，新引入至香港嘅SpiralGirl同是日本雜誌常客，從《non-no》到《JJ》到《ViVi》𡃁妹與淑女通殺。今季主題「FestivalExpress」，顧名思義要大家日日Happy，日日都要着到放煙花咁搶眼，利用唔同顏色兼圖案嘅SlimCutPrintTee，輕易做到呢一點。摸上手質料又薄又軟，再穿上超窄或迷你短裙，日日玩到身水身汗都頂得住。軍褸款係品牌主打，型格至上，兼可以顯現女性們嘅性感體態。</p><p>（a）LoveGirlsMarket（28907679）<br> 銅鑼灣百德新街50B地下<br> <br> （b）i.t（25040025）<br> 銅鑼灣加寧街6-10號地下</p></body></html>