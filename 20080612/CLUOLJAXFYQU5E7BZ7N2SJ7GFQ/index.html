<html><header><meta charset="utf-8"><title>毫子太多使唔去</title></header><body><h1>毫子太多使唔去</h1><p>自從八達通面世之後，毫子零錢幾乎「有入冇出」。樓主happytse有感而發表示：「搭車用八達通，去超市又係八達通，有時去買嘢找咗啲毫子返嚟，之後好多地方都講明唔收毫子喎！」他遂向網友徵求毫子使用方法。<br> 積少成多的沙沙感同身受，「我就係咁儲埋儲埋二百幾蚊，平時銀包都有啲，如果太多用唔到，我就放入毫子箱，新年時數過有二百多蚊！」bktcc就提議「搵一日專使散銀，例如買報紙、超市、搭車，……另外買旗都得！」<br> 知慳識儉的主婦們實行「畀我99（奶奶）買菜」或「畀阿仔搭車」；相反，嗜賭網民無奈嘆謂：「之前就會捐到麥當勞的箱（連收到人仔都照放埋落去），現在就同朋友打（麻）雀用，我已經輸咗半盒毫子畀佢……」<br> 有仇必報的網友則聲言「總之係會找毫子畀我的地方，我都會回饋番畀佢哋！」<br> <br>  http://forum.baby-kingdom.com/viewthread.php?tid=1436536&amp;extra=page%3D2 </p></body></html>