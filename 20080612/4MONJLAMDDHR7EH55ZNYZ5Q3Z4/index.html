<html><header><meta charset="utf-8"><title>關心妍等人愛<br>唱好第三者</title></header><body><h1>關心妍等人愛<br>唱好第三者</h1><p>關心妍新碟訴盡不同的愛，當中以第三者的愛，令她感受最深，試過為事業放棄愛情的她，現在變成等愛的人，再讓她重新選擇，她表示現時會放棄事業選擇愛情。</p><p>關心妍（Jade）最近推出廣東大碟，名為《jade.i》取其諧音最愛，Jade表示碟內歌曲說出不同層次的愛，有甜蜜的愛、苦澀的愛、第三者的愛等等，當中有自己和朋友的故事。</p><p>愛情難分對錯</p><p>不過最令Jade有感覺的莫過於說第三者的歌曲，阿Jade坦言：「可能自己嘅愛情都曾經出現過第三者，所以感覺特別深，不過以前會覺得做第三者嘅一定唔啱，𠵱家想法開始有啲唔同，雖然我冇做過第三者，不過我知道第三者有時可能都唔知自己係第三者，愛情有時係好難分錯對。」<br> Jade曾經為事業放棄愛情，現在回想，這刻她會選擇愛情，她說：「可能人大咗嘅關係，發覺要為愛情而放棄一啲嘢已經唔係咁容易。」</p><p>婚宴歌賀好友</p><p>Jade不諱言現在是個等愛的女人，不過當然一切隨緣，不會強求，她謂：「我唔會信一凹一凸嘅理論，如果兩個性格唔同嘅人走埋一齊，可能會相處唔到，𠵱家要搵係要同我有相同生活習慣，可以配合到嘅人。」<br> 近年Jade身邊有不少朋友結婚，朋友都想找她在婚禮中表演，可惜以往自己所唱的大部份都是慘情歌，她說：「我啲朋友話你啲歌咁慘，點喺婚禮度唱？所以今次隻碟我要求有一首歌係講結婚、開心嘅歌，咁就可以喺婚宴度為朋友表演嘛！」<br> 採訪：胡比<br> 攝影：陳俊強<br> 場地提供：BACi　Hair：AbbyChoi@Hair<br> Makeup：kamen</p></body></html>