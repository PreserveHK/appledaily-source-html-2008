<html><header><meta charset="utf-8"><title>TakeABreak：<br>Jazz孤兒KennyG</title></header><body><h1>TakeABreak：<br>Jazz孤兒KennyG</h1><p>一支Sopranosax高音色士風迷倒芸芸眾生，20年來聽眾前仆後繼，色士風原來那麼美麗。爵士樂同門郤拒諸門外，譏為「電梯音樂」。連流行樂壇色士風情聖阿B哥鍾鎮濤都唔認人，KennyB同KennyG劃清界線？這最賣錢、賣超過8千萬大碟、45分12秒唔斷氣E-flat世界紀錄保持者KennyG，又帶着他孤寂的身影迷惑我們來了。<br><br>記者：馮敏兒、攝影：楊錦文</p><p>無人認領</p><p>世界好像分成兩大陣營，「主觀拒絕，暗中包庇」，又或「主觀勁受，把口卻拒絕承認」。因為KennyG確令爵士樂之寶Sopranosax處身被世人崇拜的舞台上。八、九十年代誰人不識KennyG，《SongBird》、《ForeverinLove》、《OneMoreTime》，還有電影《留住有情人》（DyingYoung）的配樂，劉德華跟他合作《你是我的女人》、王力宏也有《唯一》、《Sorryseemstobethehardestword》。冧曲無數，度盡蒼生。其實最初冧到嘅係AristaRecords大老闆CliveDavis，KennyG給他演繹Abba嘅《DancingQueen》後便即時簽約。那年是1982，KennyG從此以獨立樂手之名出道，一支支冠軍曲，一年年的聖誕主題樂，也成為最煞食的結婚進行曲。只是爵士樂壇雖沒否認他是Jazz成員，卻給他的作品安了個「電梯音樂」的名堂，Elevator、Lift、MOR、Piped、Muzak、SmoothJazz，即係在商場、機場、公廁、牙醫診所、電話留言的音樂也！明貶實褒？能夠有效讓眾生順利安渡彼岸的音樂，何罪之有呢？</p><p>KennyB同KennyG劃清界線？</p><p>阿B哥鍾鎮濤拒絕談論KennyG，但KennyB有冇受KennyG影響就不得而知，著名樂評人葉積奇話：「許多Jazz樂指南對他的評價都非常低，5粒星，佢只得一粒星，甚至唔入流。江湖傳聞，初出茅廬的KennyG在一次Jazz演出中為大師MilesDavis打頭陣，佢自己話MilesDavis入後台後讚佢吹得唔錯。其實佢嘅技術一啲唔差，只是走通俗路線，唔玩複雜，爵士樂迷就睇佢唔起。例如職業喇叭手鬼佬John一邊稱讚KennyG技術一流，最少從未吹錯，但隨即又發難要記者問KennyG：「問佢知否邊個係SydneyBechet？（1897-1959，第一個玩Sopranosaxophone的一代大師也。）曾為電影《棉花俱樂部》（TheCottonClub）配樂的BobWilber有冇影響佢？很多爵士樂手都有Nickname，佢有冇？G原名Gorelick應是猶太人名，頭髮應是黑色，但佢係金頭髮？」越講越似人身攻擊，都是成名所累也！</p><p>唔斷氣真人騷</p><p>正如黃志淙話齋，KennyG是一個了得的娛樂巨星，他那回轉式的呼吸（用鼻吸氣）能一口氣吹45分鐘真人騷，非常娛樂觀眾，讓人陶醉，就算是噱頭，都要佢吹得來。」但他其實並非獨一無二，這對真正樂手而言，可能是平常事，葉積奇隨口就有DizzyGillespie。樂評人馮禮慈10年前訪問過KennyG。「佢唔係唔識嘢嘅人，不過只玩大眾化。我問他華人對爵士樂的接受程度很低，會否因為Jazz節奏乃中國音樂傳統所無，甚至相反？佢就答話係喎！」之後佢真係接觸唔少中國音樂，還親自作了一首歌送給北京奧運會，而香港人將首先可以欣賞到。他於推出最新大碟時宣佈：「我正將我的音樂帶出電梯，更越過南方的邊界。」宣言還包括為中國人以$2美金賣CD及生產廉價色士風，讓中國孩子玩得起。</p><p>大師級……</p><p>4.Sopranosax一代大師SidneyBechet的傳奇大碟《LegendarySidneyBechet》。二手售價：約$19（a）</p><p>5.KennyG最崇拜的偶像GroverWashingtonJr.的MoodJazz才真正氣氛變幻無常。千禧詠嘆調大碟《Aria》。售價：約$140（a）</p><p>6.高手Najee《RisingSun》。售價：約$117（a）</p><p>7.Sopranosax的爵士樂正宗高手DaveKoz。售價：約$86（a）</p><p>8.另一吹Soprano色士風迷人電梯Jazz的ChrisBotti。大碟《Italia》。售價：$99（b）</p><p>9.DizzyGillespie1947-49年的RCAVictorRecordings全集。售價：約$195（a）</p><p>KennyG「RhythmandRomance」世界巡迴演奏會香港站</p><p>日期/時間：5月9日（8:00pm-10:00pm）<br> 地點：香港國際博覽館<br> 票價：＄390-$890<br> 查詢：21112468</p><p>品味作怪<br>似睡前浸Spa</p><p>晚上11點後或睡前1小時聽45分鐘KennyG就好比浸Spa，全身放鬆，但晨早起來就千祈咪搞，要提起精神就要Rock。我平時最憎聽聖誕歌，但係KennyG的聖誕音樂唔似聖詩，又真係幾有氣氛。如果佢整番張「年年歡樂」我都好Buy，但求神拜佛，請叫佢千祈唔好玩花臣！
</p><p>不是一種類別</p><p>爵士樂壇唔覺他是一個Jazzplayer，無所謂，他很成功，是個Icon，所有人都愛他的音樂。他的音樂不是一種類別，佢幫到別人，予人舒服地享受片刻，好美麗。罵KennyG嘅人忘記了音樂的本質，他們只活在音樂類型之中！</p><p>（a）亞馬遜網上書店（ http://www.amazon.com） <br> （b）HMV（ http://www.hmv.com.hk/） </p></body></html>