<html><header><meta charset="utf-8"><title>Magical勿O嘴　見臉追住咬</title></header><body><h1>Magical勿O嘴　見臉追住咬</h1><p>潮語突然由𡃁界玩上考試局，搞到個個爭住學，手機界何嘗不是！新作SamsungU900入晒位，流行於𡃁界至愛嘅卡片機身、金屬物料、高解像度等規格，通通有多冇少，更難得注入MagicalTouch觸控介面，既係芒又係掣，仲可選擇震動或變成唔同顏色，實用與否係其次，最緊要係追貼DC一味夠潮，你話係咪?!<br><br>記者：陳國輝<br>攝影：王文忠<br>Model：Phoebe</p><p>二芒撼LG　贏勁薄</p><p>望第一眼已經熟口熟面？無錯，U900同前作E958好似，又係玩MagicalTouch，唔同係融入ARMANI手機的震動感應，只須輕輕喺芒上篤一下，便生產輕微震動；再者，U900放棄傳統單色，改為自行Tune色調校，有成幾十種可以揀，都咪話唔多花款！<br> 搵埋LG雙芒KF600同台較量，邊部好玩啲？鬥Size、鬥靚色KF600贏梗，其細芒支援26萬色仲打埋機兼睇相，成部NDS咁；不過U900就贏番金屬機殼、12.9mm厚度，同埋個感應震芒。</p><p>細芒花臣多<br><br>備用</p><p>進入Menu顯示常用五大分唇：手機模式、聽歌、上網、使用Google搜尋器以及收發短訊。
</p><p>聽歌</p><p>啓動音樂播放器即換晒Icon，雖然係例牌選曲或暫停功能，但勝在每㩒一次有震動，夠過癮。
</p><p>影相</p><p>有齊基本DC玩法，如開啓或關閉閃燈、微距拍攝、自拍計時器同埋加減曝光值等。</p><p>電話簿</p><p>最重要係人人都會用嘅電話簿，磁碟Icon表示儲存聯絡人資料咁解，共提供1,000個位置。
</p><p>人臉追焦　戴帽照影</p><p>出得咁薄，通常都以為分唇有限啦，點知又錯！U900幾乎將旗下最強影相手機G808搬字過紙，令佢一躍成為Ultra系列級專業影相手機。稱得上「Pro」，梗包括內置500萬像素相機、閃燈、自動對焦呢幾瓣例牌嘢，但原來佢仲配埋潮界必玩嘅人臉追焦，筆者試過以戴Cap帽嘅模特兒為拍攝對象，點知對焦框真係咬實唔放，個人移到去邊都Focus到，啱晒鍾意影Snap的發燒友啦！稍嫌不足，只係未有將G808的光學變焦都放埋入去啫！
</p><p>SnapShot!</p><p>PROFILE</p><p>制式：3G/GSM三頻<br> 體積：105.9×49.5×12.9mm<br> 重量：112g<br> 通話時間：220分鐘<br> 備用時間：400小時<br> 主要功能：MagicalTouch觸控技術、500萬像素相機、自動對焦、人臉追焦、閃光燈、A2DP藍芽立體聲、HSDPA傳輸技術、microSD記憶卡<br> 顏色：黑、紅（香港未有）<br> 售價：$3,880<br> 查詢：T-OneMobile（29888008）</p></body></html>