<html><header><meta charset="utf-8"><title>Stephy精挑內衣抑Fans幻想</title></header><body><h1>Stephy精挑內衣抑Fans幻想</h1><p>鄧麗欣（Stephy）、王菀之、衞詩、泳兒及麗莎等歌手，昨日在慈雲山保良局錦泰小學出席《星光熠熠耀保良》記者會，與學生一同砌出保良局130周年的字樣，衞詩、王菀之及陳偉霆（William）拍檔與學生進行羽毛球賽，Stephy和泳兒在場邊打氣，衞詩球技差勁，加上人多手腳亂，結果輸掉比賽。</p><p>內衣唔見得人</p><p>Stephy表示在《耀保良》會與吳雨霏合演歌舞，但因忙於拍攝電影《內衣少女》，無暇排舞，擔心影響水準。至於《內》片中，她會穿上內衣褲出鏡，Stephy說：「導演仲諗緊邊場有機會着，性感款式一定唔得，唔想畀人有咁多幻想，健康款會好啲。我唔會出私伙，因為我着嗰啲都係唔可以出鏡，雖然每次開工見到好多胸圍，但我冇尷尬，反而係啲男仔會，鄭中基要成日接觸，可能佢對呢啲嘢比我仲清楚。」<br> 採訪：魯萍<br> 攝影：陳俊強</p></body></html>