<html><header><meta charset="utf-8"><title>CaraG.　三色冰淇淋</title></header><body><h1>CaraG.　三色冰淇淋</h1><p>在中環人來人往的蘭桂坊和Cara.G拍照，街上所有人的眼光都是Focus在這位城市麗人身上。所謂心靚，人都自然會靚，而Cara便是最好的人辦，不期然地在鬧市散發出活潑的夏日氣息。今次韓國品牌Laneige搵來人氣化妝師JaniceLam和索女模特兒Cara示範夏日三色眼妝，呢種眼妝就最似Cara喜愛的三色冰淇淋一樣咁清新甜美，鮮艷得嚟又適合東方人口味。<br><br>記者：陳諾堯　<br>攝影：伍慶泉<br>MakeUp&amp;Hair：JaniceLam</p><p>淡色東方人易Handle
</p><p>化妝師Janice話，今個夏天會興較自然的顏色，市面上眼妝Palette顏色都會較淺。「因為東方人好容易會眼腫，太實同太勁嘅顏色我哋好難搽得靚，淺色會易Handle好多。今季Fashion嘅顏色會玩撞色，玩誇張，所以眼妝就最好以清淡自然為主，如果着今季大熱的OnePieceFloralPrint或者娃娃裝，就最好襯今日呢種Girlish嘅妝容。」</p><p>NananLaneige玩交叉
</p><p>人稱韓版「村上隆」的插畫師Nanan，曾與多個品牌Crossover，當中包括adidas、Samsung、MTV和WHotel等等。今個夏天，Laneige更有幸與Nanan合作，推出以雪為主題的SnowBloom四色眼影和胭脂。由5月5日至5月31日，在中環蘭桂坊和銅鑼灣旗艦店亦會舉行Laneige×NananMiniArtGallery，與香港粉絲分享展品。</p><p>三色雪糕眼妝
</p><p>Cara話一諗起夏天，就會令佢諗起五顏六色和雪糕。講起唔同顏色，三色眼妝其實好易掌握，用來配襯夏天色彩裝扮便最好不過。<br> 化妝師Janice醒幾個Tips畀大家：「如果怕搽粉紅色會眼腫，可以在眼窩尾部搽啡色眼影做Shading。如果覺得冇畫眼線雙眼唔精神，只要搽多兩次睫毛液就OK！」<br> &#13;</p><p>Steps
</p><p>妝物<br></p><p>紅肉NoWay！
</p><p>Cara一身健康膚色加上笑時酒窩又甜到漏．令我覺得她最能代表夏天。Cara的性格亦和樣子一樣咁甜：「我小時候在農場長大，對牛有一種特別深厚感情，所以我唔支持殺佢哋，我亦因此唔食紅肉。至於護膚方面，我只是入行後才開始用多了Skincare產品，但亦唔想用得過態。化妝出Show後，我一定要徹底清潔落妝，平日亦盡量每一至兩星期做一次Facial，工作太累時，我就會用Laneige的SleepingMask補濕一個鐘，作急救肌膚之用。」
</p><p>查詢：Laneige（28956008）<br> 地址：中環德己立街10號E舖</p></body></html>