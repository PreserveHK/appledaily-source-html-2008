<html><header><meta charset="utf-8"><title>BlogBlog趣：十蚊買份蘋果波經 - 蘋果波神</title></header><body><h1>BlogBlog趣：十蚊買份蘋果波經 - 蘋果波神</h1><p>屈福特態沉，有運入到附加賽<br>蘋果開倉貼英冠雙W又得手<br>法米尼被高薪挖角，阿仙奴躉應恭喜佢<br>願波爾多殺低里昂稱霸<br>拜仁和波捧盃，問你服未</p><p>最新動態<br> 近排本欄出現頻率非常浮動，大家咪誤會小弟想偷懶，實情係足智彩瘋狂開賭，連南韓波、日乙、巴西盃同亞冠盃等都開埋；但遇上紙價騰貴，我哋只能繼續耗費大量紙張，用版面苦撐配合，好多欄目都要不定期隱形，包括好受歡迎嘅求驗客，BlogBlog趣想喺波經頭版佔一小地盤，真係唔容易咯，還望讀者見諒。<br> 小別數天，碰巧今日27場波垃圾林立，甚麼德島漩渦、熊本羅亞素及明早嘅阿特拿斯，恕小弟唔係全能分析員，亦唔會齋睇盤路貼波，放棄也罷；連隊波喺邊度有乜球員都未搞得清楚，一時三刻嘅甜頭，喺我眼中都係「符碌」之作。<br> 近期有聲音要報章加價，個人認為有需要者，就算只為追看某名家嘅專欄，加到10蚊都覺得係超值；否則以睇免費報章心態，求其搭車返工瞄一瞄，落車就放入垃圾桶，就算各大報減回5蚊送埋名牌紙巾一包，也不會再幫襯，說到尾，咪即係contentisking（內容是王）。<br>  http://hk.myblog.yahoo.com/appleballmen/ <br> <br> 蘋果波神<br> 今季唔得，咪下季嚟過囉！</p></body></html>