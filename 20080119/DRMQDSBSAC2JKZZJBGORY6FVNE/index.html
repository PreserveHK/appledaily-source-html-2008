<html><header><meta charset="utf-8"><title>NECPOWERMATEP5000<br>桌囗簡愛一線接通</title></header><body><h1>NECPOWERMATEP5000<br>桌囗簡愛一線接通</h1><p>簡單問題複雜化，係唔少IT人通病。好好一部電腦，加個19吋芒、外置HDD、CardReader、喇叭……終於搞到部Desktop一枱、一地接線。日本腦場熱爆之NECVALUESTAR最近以行貨身份殺抵，設計簡約加日系小白機身，最勁係全機只有一條電源線，上網、Keyboard、Mouse一概周邊全無線。電腦，本來就係咁簡單！<br><br>記者：朱崇德<br>攝影：王文忠<br>Model：Cody</p><p>成部電腦藏芒內</p><p>NECVALUESTAR（抵港行貨改稱POWERMATE）聽落似陌生，但喺日本腦場及電腦雜誌長列TopSell十大廠機，大廠出品加上價錢喪抵同創意貼心設計，熱賣不無原因。P5000拋開主機箱的累贅，將HDD、CPU、主機版及光碟盤等所有配置，一體地收藏在17吋LCD之內，而機身厚度，仍能保持在1吋左右、僅如碟盤厚度，令人一見傾心！</p><p>一條電線開通全機</p><p>P5000另一落本設計，係跟機採用一套無線Keyboard及Mouse，配合內置的收發器，連USB都唔使插。全機只有一條電源接線，一駁上就馬上開機用得，相當方便簡潔！機身最具特色係頂部設有手抽的設計，原意係方便用家攞住喺屋企隨處使用！跟機亦有兩個小雜物架，可緊扣手抽之上，以收納燒錄好的DVD、常用的文具及手機等，日系機款設計之貼心感出晒嚟！難怪曾在日本奪得GoodDesignAward。</p><p>Notebook用料砌Desktop</p><p>至於機身硬件規格，全機核心使用AMDTurion64X2雙核處理器，配1GBDDR2記憶體，及200GBSATA5400RPM硬盤；心水清嘅讀者都應該知道呢啲全部係Notebook用料，做得咁薄咁出色，原來源自於此！實地試用感覺係幾順暢吓；不過細問下，得知P5000並沒有Intel處理器版本，對老機迷來講感覺是少了一個選擇。<br> 多媒體功能Keyboard加亮麗17.1吋SuperShineViewEX2顯示屏，一睇就知玩P5000會玩埋部屋影音整合。據知原日版仲內置B-CAS卡接收數碼電視廣播，可惜來到香港因不對應制式而被抽起。不過機側DVDSuperMulti除可DVD±R/RWDL光碟燒錄外，仲可以在未開Windows情況下，睇DVD及播CD，一樣玩盡多媒體功能。另外，現時P5000只有全英文介面的WindowsVistaHomePremium平台版本，中文版可能要稍作等候才推出，心急出機嘅人必須留意。</p><p>Profile</p><p>處理器：AMDTurion64X2TL-52（1.6GHz）<br> 記憶體：1GBDDR2（最高對應4GB）<br> 硬碟：200GBSATA5400RPM<br> 光碟機：DVD_SuperMultiDL+/-R<br> 顯示屏：17.1吋（WXGA闊屏/SuperShineViewEX2）<br> 顯示卡：IntegratedATIRadeonX1200<br> 作業平台GenuineWindowsVistaHomePremium<br> 傳輸：802.11b/g、LAN<br> 查詢：NECHK（27955333）</p></body></html>