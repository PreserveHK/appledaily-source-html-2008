<html><header><meta charset="utf-8"><title>專家對話：滙控近$130偏貴</title></header><body><h1>專家對話：滙控近$130偏貴</h1><p>滙控（005）昨日發表中期業績，盈利倒退，不知會否影響其股價，嘉賓指滙控在美國經營環境仍惡劣，盈利倒退為市場預期，股價亦會在120元至130元之間上落居多。<br> <br> 孫：主持孫柏文<br> 李：法興證券衍生工具部亞洲區董事李錦<br> <br> 姚：時富資產管理聯席董事姚浩然<br> 孫：滙控香港業務盈利倒退，唔知聽日（即周二）開市股價會唔會好大波動呢？<br> 姚：我覺得滙控股價挨近130蚊係偏貴，因為美國經營環境依然惡劣；但喺120蚊樓下買防守性就幾大，因為佢上年業績都講過今年3季股息會派幾多；另外以佢派嘅呢個息率，就算去到第四季都未必需要減股息，喺120蚊左右買入有6厘幾息，回報唔錯，所以喺120至130蚊上落機會比較大。<br> 李：佢公佈業績前已經有人投資滙控窩輪，不過引伸波幅變化唔大，表示市場預期佢業績變化唔大，所以股價大上落嘅機會微，投資者亦都喺120至130蚊之間炒上落。</p><p>EMAIL解答：恒生欠驚喜</p><p>QueenieWong：揸咗恒生（011），𠵱家可以點做？<br> 姚：恒生業績微升，但無乜驚喜。佢會較滙控（005）吸引，因為少咗美國同英國業務嘅不明朗因素。<br> 錦：想做對冲，買認沽證要買啲年期要5個月以上，行使價要貼近現價；否則股價下跌，認沽證都升唔夠。</p><p>利豐難保高增長</p><p>N64：我31蚊入咗利豐（494），中線點睇呢？<br> 姚：𠵱家經營環境差，佢巿盈率又成30幾倍，除非保持住好高增長，但我有保留。波幅應喺21至28蚊之間，即係話巿盈率下調到20至29倍。<br> 錦：利豐另一大問題，係業務有近九成由大陸製造再運去外國，油價上升對佢影響好大，經營會相當困難。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>