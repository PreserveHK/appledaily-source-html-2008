<html><header><meta charset="utf-8"><title>馮仁昭四圍超：黃貫中拍拖為狗扮靚 - 馮仁昭</title></header><body><h1>馮仁昭四圍超：黃貫中拍拖為狗扮靚 - 馮仁昭</h1><p>黃貫中（Paul）同朱茵拍拖多年依然好鬼恩愛，好似前晚咁，馮仁昭喺九龍灣展貿又撞見佢哋拍拖。<br> 阿Paul揸車接載朱茵去到展貿停車場，馮仁昭同佢哋揮手，阿Paul就好禮貌咁停低部車打招呼，馮仁昭見佢哋架車入面仲有兩隻愛犬喺度，估計阿Paul同朱茵應該係帶兩隻愛犬去樓上嘅寵物店扮靚靚。</p></body></html>