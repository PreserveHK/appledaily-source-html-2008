<html><header><meta charset="utf-8"><title>馮仁昭四圍超：劉嘉玲上海蒲吧8粒鐘 - 馮仁昭</title></header><body><h1>馮仁昭四圍超：劉嘉玲上海蒲吧8粒鐘 - 馮仁昭</h1><p>新婚燕爾嘅劉嘉玲，婚後冇耐就好忙碌咁北京上海兩邊走。日前佢以主人家身份喺佢上海開設嘅酒吧Muse，宴請二十幾位圈外好朋友，冇老公梁朝偉喺身邊，嘉玲一樣開心風騷不醉無歸，喺酒吧玩足八個鐘先至肯走，席間佢仲對啲朋友展示咗佢嗰隻十二卡嘅卡地亞婚戒，同埋大講喺不丹婚禮嘅點滴，非常happy。</p></body></html>