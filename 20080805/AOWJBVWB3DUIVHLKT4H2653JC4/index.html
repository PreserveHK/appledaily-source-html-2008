<html><header><meta charset="utf-8"><title>唐貝詩認夜店衝突有碰撞</title></header><body><h1>唐貝詩認夜店衝突有碰撞</h1><p>寇鴻萍大女唐貝詩昨日與李蘢怡在apm出席商場活動，早前唐貝詩被拍下在自己搞的慈善派對中，爛蒲猜枚醉酒，又與金毛女爭仔爆杯大打出手，昨日她雖有備而來，但回應當晚事件時仍吞吞吐吐，她說：「報道係錯，Eric（指同場緋聞男友孔樂勤）係我bestfriend，唔係我男朋友，報道誇張咗，事實唔係咁嘅，唔係同朋友嘈交。」</p><p>「只係誤會」</p><p>問唐貝詩真相時，她支吾以對說：「我唔想再講，朋友都唔想我講，不過，唔會影響我繼續搞charity，我聽晚（即今晚）喺Fevar都會有比堅尼派對。」其後唐貝詩被追問下，承認與人有碰撞，她說：「Attheend係一個誤會，冇打人，我又冇俾人打，有碰撞，但冇受傷，只係誤會囉，唔想再講喇。」<br> 採訪、攝影：何慧斯</p></body></html>