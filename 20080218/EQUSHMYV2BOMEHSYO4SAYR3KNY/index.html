<html><header><meta charset="utf-8"><title>《MightandMagic》喪打20年<br>第一身血腥再戰</title></header><body><h1>《MightandMagic》喪打20年<br>第一身血腥再戰</h1><p>《MightandMagic》由AppleII、DOS（1987年）年代，已經係神怪奇幻RPG中嘅名牌，遊戲版權幾許易手，最後落到Ubisoft手上。為賦予遊戲新生命，改以Ubisoft最熟手的第一身動作+RPG進行，成為《DarkMessiahofMightandMagic:Elements》，仲要喺新次世代遊戲機XB360上演，論畫質更係歷代中最勁一集，身為Gamer嘅你又點可以唔打？<br><br>記者：朱崇德<br>攝影：林栢鈞</p><p>遊戲背景傳統式打怪<br></p><p>故事背景發生在中古世紀曾被歷史所蹂躪，兼黑暗冷酷得有如末日世界般的Ashan，大地之上完全被魔君DarkMessiah之勢力所籠罩。傳承奇幻文學的黑暗信條，半獸人、Undead、黑暗騎士團等怪物，將會成為玩家的敵人。至於終極大佬DarkMessiah，繼承着《MightandMagic》的傳統，一開首遊戲片段已經話畀大家知，佢會係一條由火龍化身的龍人！<br> 遊戲基本全以第一身視點進行，玩家所扮演者是一個騎士的學徒，不過可以選擇作戰士、弓箭手、魔法師及刺客等職業屬性。就試玩心得，照番遊戲傳統仍以戰士攻擊力最強，不過就要下下埋身肉搏；相對魔法師普通技擊能力比較低，而且每個魔法MP亦扣得非常甘，初段會好難打，但相信中後段會打得輕鬆啲，真係有辣有唔辣。</p><p>畫面有質感敵人AI強</p><p>今次XB360版另一大賣點，就係將《MightandMagic》系列首度搬入新次世代遊戲機進行，畫質同早年電腦遊戲相比當然贏盡九條街！加上以最新SourceEngine作開發，最特別之處係即時嘅光源處理，及對背景和所有物件表現的紋理細緻。<br> 現知遊戲大概有12個章節，超過30種不同的武器如刀劍、弓箭、棍子、匕首等，以及12款擁有呼風喚雨能力的魔法，初試感覺可以講句刀劍冇眼！不過只要懂得長按掣作儲氣攻擊，隨時可叫怪物人頭落地，絕對係美式遊戲的惡趣味。另外，記者曾打至遊戲中段故事，發現敵人AI真係幾強，單人匹馬成日要面對敵人圍攻，一受襲馬上四出Call馬，就係每次出招前都要深思如何一擊必殺，甚或着草退路如何！建議多用者係踢擊，雖然攻擊力差不多係零！不過佢係「起盾」後的輔助攻擊，首先已隔絕所有敵人遠程突襲，加上一腳踢敵人落火堆甚或建築物頂是必殺的判定，亦可防止敵人晒馬的情況出現，如何善用地形，係今次遊戲的重要課題。&#13;</p><p>《DarkMessiahofMightandMagic:Elements》</p><p>開發：ArkaneStudios<br> 發行：UbisoftEntertainment<br> 類型：ARPG<br> 平台：XB360<br> 玩家：1-10人<br> 售價：$299<br> 查詢：i-Gamer（27253338）<br> 地址：深水埗福華街161-175號福仁商場地下G16及G20號舖</p></body></html>