<html><header><meta charset="utf-8"><title>CD+漫畫新搞作<br>Kary愛女出世經手人拒曝光</title></header><body><h1>CD+漫畫新搞作<br>Kary愛女出世經手人拒曝光</h1><p>吳雨霏（Kary）昨日於奧海城為新碟舉行簽唱會，在該隻CDsingle中，將會連同漫畫一同推出，她形容該漫畫有如愛女出世一樣緊張，本來她還邀請原作者亮相，可是對方太怕醜未有出席，不過Kary強調兩人只是朋友，不擔心會傳緋聞。</p><p>吳雨霏在年初舉行的演唱會口碑甚佳，金牌與東亞合作推出「吳雨霏kcomics珍藏版」連最新CDsingle，昨日她於奧海城舉行簽唱會，不過卻只限額一百名歌迷索取簽名。現場所見有fans送上親手織的頸巾給偶像，Kary也十分識做，接過頸巾後立即戴上，令歌迷開心不已。</p><p>對奪獎有信心</p><p>Kary說：「今次推出漫畫，感覺好似個女出世咁，心情好緊張又開心，本來邀請原作者嚟撐場，不過佢好怕醜，所以冇嚟到。」記者笑問對方是否不想與她傳緋聞，故未有露面，她笑說：「應該係我比較怕醜先啱，佢已經有女友，佢又唔係暗戀我。」<br> 提到歌曲《逼得太緊》有份提名金像獎最佳電影歌曲，Kary說：「梗係開心啦，今次對手好強勁，好似有陳奕迅、林子祥，好開心同佢哋一齊角逐，不過我對自己都有信心。」她又表示一定出席頒獎禮，問到會否穿性感戰衣示人？她說：「會露㗎，好似露手指、腳趾啦，不過我一定會盛裝出席。」<br> 採訪：林妃</p></body></html>