<html><header><meta charset="utf-8"><title>新車出閘：Mazda3追加Keyless開車</title></header><body><h1>新車出閘：Mazda3追加Keyless開車</h1><p>Mazda近期頗多新車到港，最近就有走1.5公升級家庭車路線嘅Mazda3新版本。Facelifted版主要改動集中喺車廂部份，例如中控台及軚盤等加黑色鋼琴木裝飾，把手及手掣按鈕改用銀色電鍍，音響則加入可讀MP3檔案功能及方便接駁iPod嘅Aux-in功能。車身方面，鬼面罩電鍍頂邊改為跟車身同色，尾泵把嘅黑色包圍部份面積增加。另外更追加如StormyBlue同CopperRed等四種顏色。我最Buy係新加入嘅Keyless免匙系統，着車從此唔使插車匙，前排車門嘅門柄上亦加設咗防盜開關按鈕，只要㩒一㩒就可以開門，方便程度爆晒燈！<br><br>記者：鄭達基<br>攝影：王文忠<br>模特兒：Pinky（StageModels）</p><p>查詢：萬事得汽車（28931112）</p></body></html>