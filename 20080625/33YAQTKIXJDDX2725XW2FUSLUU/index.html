<html><header><meta charset="utf-8"><title>Cheeze!笑笑小電影</title></header><body><h1>Cheeze!笑笑小電影</h1><p>一笑即拍再唔係數碼相機專利，SONY最新推出HDR-CX12/E，就屬於第一部具備一笑即拍嘅數碼攝錄機。用家可以一邊影相，一邊準確捕捉笑臉，過程全不影響影片拍攝，相片質素最高去到1,020萬像素㖭！各位玩家以後出外遊，就不用再頭痕帶DV定DC機，CX12一機包辦！<br><br>記者：許福合<br>攝影：陳盛臣<br>Model：Wing&#13;</p><p>一笑即影相唔阻拍片</p><p>CX12無論係從外表或功能規格上，都好明顯係以數碼攝錄功能為主打，不過講到一笑即拍，其功能之齊備及設定之詳細，都係非常細緻，甚至比起大部份數碼相機都來得齊全。首先，一笑即拍可以設定成AlwaysON，在攝錄過程中偵測到笑臉就會自動啓動快門拍攝，比數碼相機還要方便。而設定方面，更可因應情況選擇高中低笑臉敏感度、追蹤效果等；若想更為準確，用家可選擇要拍攝的大人或小孩笑臉，令到相片焦點更準確。試玩時，拍攝模特兒一如預期問題不大，更強係連牆上海報人臉都可捕捉到，足證偵察能力之強！
</p><p>5.1立體聲收音</p><p>CX12具備OpticalSteadyShot光學防震技術，可以令影片拍攝時更為穩定，影片及相片都會清晰得多。同時內置BIONZ影像處理引擎具備對影像聚焦功能，可以令影片和相片視覺上更Sharp，而曝光及膚色亦會柔化調校，出來效果不會好「硬」，感覺自然。最後再加上SONY影像產品最愛用蔡司VarioSonnarT*鏡頭，光學變焦達12倍，影像質素就更有保證。對數碼攝錄機，有靚畫面梗係要配上靚聲，CX12機頂附有可作5.1聲道環迴立體聲收音咪，重播時就如置身現場一樣。</p><p>輕觸式操作</p><p>CX12要去到最高質素，當然要用到AVCHD格式，解像度到達1,920×1,080i，使用隨機附送的4GBMS能攝錄到25分鐘影片，若使用容量更大16GBMS，就可有1小時50分鐘錄影時間。CX12外觀與傳統攝錄機相似，同樣擁有180度反轉屏幕，大小為2.7吋，而且更係輕觸式屏幕，大部份設定可以直接篤芒選擇，操作上相當方便。當拍完影片及靚相，除傳回電腦外，亦可經HDMI介面接駁至高清電視上欣賞；若係BRAVIA電視更能直接使用遙控器操作播放，有如欣賞影碟一樣。</p><p>TotalLook</p><p>Profile
</p><p>感光元件：1/3.13typeClearVidCMOS<br> 整體像素：566萬像素<br> 變焦：12倍光學/150倍數碼<br> 顯示屏：2.7吋輕觸式<br> 相片：1,020萬像素<br> 記憶卡：MSDuo/ProDuo/Pro-HGDuo<br> 體積/重量：83×76×138mm/450g<br> 查詢：SONY（23452966）</p></body></html>