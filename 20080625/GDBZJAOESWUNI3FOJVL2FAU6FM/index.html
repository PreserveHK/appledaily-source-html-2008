<html><header><meta charset="utf-8"><title>完美主義（1）：36DWylie瘦身唔瘦胸<br>盛妝舞步FireDance速減十磅</title></header><body><h1>完美主義（1）：36DWylie瘦身唔瘦胸<br>盛妝舞步FireDance速減十磅</h1><p>呢期問親個個禮拜六晚做咩，好多Friend都話睇三色台四葉草，以為第一女主角必彈，但實情是擁有36D導彈身材的Wylie最有Noise。得見真身，眼前洶湧之餘，一副雪白到反晒光嘅牙齒，完全冇加工，仲唔係車見車載？最近猛話自己肥咗嘅Wylie，乍聞Sunny跳舞學校嘅FireDance兩個月減十磅，即飛身熱試，上演另一場瘦身版「盛妝舞步」！<br><br>記者：陳諾堯、郭佩韻<br>攝影：楊錦文<br>Model：Wylie<br>Makeup&amp;Hair：CoCoWong&amp;People@Hair（Wylie）、PeggyCheng（Sunny）<br>服裝提供：adidas（27300157）、Kappa（35720707）</p><p>趙碩之（Wylie）</p><p>年齡：20歲<br> 身高：172cm<br> 體重：110磅<br> 三圍：36D-24-33</p><p>盛妝篇</p><p>手長腳長嘅Wylie，望落去真係冇肥肉，但就話自己因拍劇而食得多咗：「起初拍嘅時候好瘦，但拍耐咗同其他四葉女Friend咗，就成日一收工成班人去食番餐好，所以越拍就越肥。我覺得跳舞減肥一向都Work，以前有跳過Jazz同Modern，每次跳都好興奮！試完FireDance感覺好好，瑜伽可舒展筋骨，跳舞又可以令線條Firm番。」Wylie話每次都會為下一個工作去減肥，認真專業，更專業係全身減磅個胸都可以冇變，真係勁！</p><p>喪跳防汗防溶</p><p>話明「盛妝舞步」，靚女Wylie當然先「盛妝」後「舞步」。唔搽粉底淨係Focus對眼都已經足夠電死觀眾。如果怕流得多汗令肌膚一亁一濕，可以先薄薄搽一層控油保濕霜，再上妝。如果有粒粒同暗瘡印想遮一遮，用BBCream就又爽又方便。</p><p>Wylie揹袋大搜查</p><p>舞步篇<br>Sunny拍心口減十磅</p><p>星級舞蹈編排總監SunnyWong，未滿足為眾星如Kelly、Sammi、華仔和Aaron等排舞，為培訓新一代，去年成立了SunnyWongDanceSchool。「我覺得跳舞係一種好好嘅運動，老少咸宜。嚟跳得FireDance嘅朋友，首先一定要對自己身體誠實，咁我哋先可以幫佢，而我就會失驚無神客串搞吓GuestDance。我只可以講，如果大家乖乖哋跟住跳，又冇暴食，返屋企又練習吓，課程內十磅加十吋一定減到！」</p><p>安心雙十減</p><p>「嚟呢度學FireDance嘅人可以好放心，我自己身為營養師，一定要學生減得健康開心。」Zennya好有信心咁講。18歲就開始做Dancer的Zennya，還擁八年營養治療師資格，仲係瑜伽高手，身形Fit到漏嘅佢，想發揮所長去幫助想減磅嘅朋友，所以今次就同Sunny一齊諗出一個全新的收身舞FireDance。<br> 課程共36堂，首堂先度身測脂做記錄，第2-16堂跳舞瑜伽齊進行，第17堂便作中段評估，最後18-29堂又繼續跳舞和瑜伽運動，而療程最後幾堂便會為學員創立方位程式塑身舞步，擊退重點部位脂肪。Zennya信心滿滿：「只要食得Smart又Keep住跳，減去DoubleTen一啲都唔難！」</p><p>FireDance<br>兩個月減12磅</p><p>ID本身有跳開舞，約半年前開始跳FireDance，希望減掉DoubleTen。「我好幸運咁被選中成為Kelly演唱會嘅Dancers之一，但排舞時着唔落套衫，覺得好醜，所以一定要減肥。我Keep住跳FireDance，兩個月就減咗12磅。」</p><p>SunnyWongDanceSchool（28933807）<br> 地址：灣仔軒尼詩道451-457號勝華樓1樓<br> 收費：FireDanceDoubleTen$6,480（共36堂/1.5小時）</p><p>BollywoodDance<br>三個月減臀四吋</p><p>首次見Ivan，個子嬌滴滴，難以想像她需要瘦身，「我最肥雖不過是100磅，但我個子不高，感覺已很有肉地，尤其手腳腰臀位。本身對跳舞有興趣，三年前便開始跳BollywoodDance減肥。」導師Jeet由99年始教跳舞，曾奪孟買電視台舉辦的「boogie-woogie07」舞蹈比賽冠軍。Ivan學了三個月已見成效，「我一星期跳足三日，好快手臂大腿都結實了，臀部仲由34吋減到30吋！𠵱家Keep住95磅，好滿足。」</p><p>Yoga-Yoga（28668168）<br> 地址：銅鑼灣世貿中心35樓<br> 收費：面議</p><p>FunkyDance<br>兩個月瘦20磅</p><p>「好多謝FunkyDance，多謝Dovie，從來冇諗過我可以瘦到！」Christine已是上年紀的家庭主婦，年輕時本是窈窕淑女，但漸變成150磅肥太太，直至細女結婚，揀靚衫困難，便決心努力減肥，「我試過節食，頭三個月瘦到20磅，但一停，食足一日三餐，體重就反彈，不瘦反而肥到160磅。」八個月前開始跳FunkyDance，目標是三個月瘦30磅，「頭頭跟三個導師，覺得不太適合，直至試上導師Dovie堂，舞蹈節奏都很夾，便次次跟他，一星期跳五日，三個月真的如願瘦30磅。」根據中心提供的數據，Christine頭兩個月已減去19.8磅，且手臂、腰、大腿及下圍合共減去18吋，測脂肪比例劇減12%至標準23.7%！</p><p>HongKongFunkyDanceCenter（28861103）<br> 地址：佐敦長樂街18號18廣場4及5樓全層<br> 收費：$600/4堂、$1,800/20堂（視乎報讀堂數而定）</p></body></html>