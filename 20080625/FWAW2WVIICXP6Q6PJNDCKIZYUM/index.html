<html><header><meta charset="utf-8"><title>完美主義（2）：跟希拉莉餐單　愛作戰</title></header><body><h1>完美主義（2）：跟希拉莉餐單　愛作戰</h1><p>都說女人愛作戰，尤其對象是肚皮時，個個媲美希拉莉！事關要擊退冬眠腩肉，淨做運動都未必夠，加埋均衡飲食，揀個適合自己嘅減肥餐單作戰一番至得。今次小記仲搵嚟最新四葉妹Kimasa揀佢最愛嘅減肥餐，加埋美國註冊營養師梁慧思（Winsy）嘅專業意見，實行幫幫大家瘦得健康。<br><br>記者：陳諾堯<br>攝影：周旭文<br>Model：Kimasa@Jamcast<br>服裝提供：BlingBling（21560799）</p><p>的骰Kimasa　不停站Sit-up</p><p>八個四葉女中最細粒就係Kimasa，身冇半両肉的她同樣嚷着瘦身，仲日日做五至十分鐘Non-stopSit-up，認真佩服！Kimasa曾自覺太肥，試過連續一個月節食和做運動減肥，那時確瘦了七磅，但又忍唔住食嘢肥番。「諗番嗰時咁減肥唔太健康，反而食希拉莉都Buy嗰個SouthBeachDiet就唔同，唔使點戒口，只要跟住份量食就可Keep住食自己鍾意嘅嘢。我又唔會用副產品如減肥藥同燒脂膏，弄巧成拙就弊！」</p><p>郭燕愉（Kimasa）<br> 年齡：19歲<br> 身高：160cm<br> 體重：95磅<br> 三圍：32B-24-33</p><p>總統伉儷最均衡瘦身</p><p>星級減肥餐有好多款，美國最流行而較為正常的Diet，可謂TheSouthBeachDiet：分三階段，首階段曾被人批評話似AtkinsDiet全冇碳水化合物，唔夠均衡。第二階段慢慢加入首階段被戒吃的東西，第三階段是全個Diet最均衡的，要循序漸進由第一、第二階段各吃約兩周，再到第三階段長食先可成功減得健康。</p><p>TheSouthBeachDiet<br><br>第一階段</p><p>早餐：奄列一份（三隻蛋白、切碎紅椒和Mozzarella芝士）、煙肉兩塊、加小食開心果三十粒及西蘭花少量<br> <br> 午餐：雞肉沙律及SwissCheese一片作小食<br> <br> 晚餐：三文魚配茄子芥蘭</p><p>第二階段</p><p>只需將水果、乳酪和澱粉類食物各一份加入第一階段菜單便可。</p><p>第三階段</p><p>早餐：西柚一個、奄列一份、脫除咖啡因的咖啡一杯<br> <br> 午餐：烤牛肉一份、蘋果一個<br> <br> 晚餐：清蒸蘆笋一份、蒸丸子一份、凱撒沙律配油煎方形小麵包片、欖橄油和黑醋一份<br> <br> 甜品：呍呢拿乳酪配士多啤梨</p><p>營養師評</p><p>「第三階段最均衡，可以跟住食一世。但係要揀一啲低脂嘅碳水化合物。食SouthBeach嘅朋友要好聽話，先可以冇反彈維持得好。」</p><p>SJP食慾ZoneDiet</p><p>《色慾都巿》女主角SarahJessicaParker曾經起誓保證ZoneDiet好有用！咁堅？ZoneDiet有好多唔同嘅餐單，講求Combination，三個主餐兩個小食，令你無肚餓感，主張計算每餐營養比例，澱粉質佔40%，脂肪、蛋白質各佔30%。另餐與餐之間的進食時間亦很重要，例如主餐四至五小時便要進食，而小食就最好每隔兩至三小時一次。</p><p>ZoneDiet</p><p>早餐：炒蛋白配低脂碎芝士一份、花生醬多士一份、提子一杯<br> <br> 午餐：海鮮嵌麵包配低卡沙律醬半份、細沙律一份、蘋果一個<br> <br> 小食：低脂芝士一安士、橙半個<br> <br> 晚餐：紅番椒牛肉配低脂芝士及其他配料*一份、桃一個<br> <br> 小食：士多啤梨一杯、花生六粒、火雞胸一安士<br> <br> *其他配料包括：洋葱、蘑菇、青椒紅椒、番茄和腰豆等</p><p>營養師評</p><p>「ZoneDiet唔係計卡路里，而係計每餐營養比例，其碳水化合物只有40%，比起均衡飲食少了20%，其實不算很健康，但都可接受。我建議年輕人唔好食，因為正餐嘅卡路里太低，變相會唔夠力量。」</p><p>一周不宜減多過兩磅</p><p>對營養師Winsy來說，減肥一定要均衡飲食和配合每日30分鐘帶氧運動，最好有專人輔導。「建議每餐最少有50-60%碳水化合物，等於或少於30%的脂肪和30%蛋白質，三餐正餐三份小食，混合自己鍾意食嘅嘢。平均減磅，冇反彈！若一周減多過兩磅就唔正常喇！」</p><p>星級騎呢減肥法</p><p>要瘦其實唔難，但你用嘅方法又係咪安全健康呢？以下幾款星級快刀斬亂麻Diet，聽吓當見識就算。</p><p>MariahCarey專喫淡紫色</p><p>性感歌星MariahCarey就鍾意食淡紫色食物如提子、西莓等KeepFit。仲話一日食一個洋李，就唔使老咗去拉面皮！</p><p>BrittanyMurphy花生醬Yummy</p><p>荷李活大眼美人BrittanyMurphy，原來極鍾意食花生醬加果醬三文治，就連拍緊戲每小時都要食一份。怪不得身形雖細粒，但十分有線條美。</p><p>娜姐爆穀變瘦</p><p>生完BB嘅娜姐，越老越Fit，原來係靠食爆穀收身，但係佢話一定要食啲好Plain冇調味嘅爆穀先至Work。</p><p>Beyonce檸水Diet</p><p>每日喪飲8-12杯檸檬水，維持兩星期大概可減10磅，RnB天后Beyonce為了拍《DreamGirls》時，就係用呢個Diet瘦身。用料包括：2湯匙新鮮檸檬汁和楓糖漿，自定辣椒份量和一杯清水。為達最佳效果，最好每朝飲一杯加入了2湯匙的鹽水，有助排出毒素。
</p></body></html>