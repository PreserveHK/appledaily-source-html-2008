<html><header><meta charset="utf-8"><title>專家對話：期指結算後港股可翻生</title></header><body><h1>專家對話：期指結算後港股可翻生</h1><p>雖然A股昨日反彈，但港股受恒生銀行加按息消息拖累下跌258點，走勢仍偏弱，嘉賓認為是因為大戶為期指結算做準備，故這幾日依然會壓低港股，在期指結算後，應該會有另一番景象。<br> <br> 孫：主持　孫柏文<br> 沈：英皇證券研究部主管　沈振盈<br> <br> 孫：A股反彈，但港股仍未有起色，點解？<br> 沈：臨近結算同轉倉，大戶一定會有部署去配合，因此即使外圍明顯造好或者有因素刺激港股高開，都會被掟番落嚟，就好似今日（即昨日）港股其實大部份時間都牛皮，只係臨尾先跌，所以我都覺得大戶係為結算部署，因為睇番未平倉合約，噚日（即前日）仲有加倉，上星期五現貨月更有9萬幾張成交，主導去番期指度，我認為呢幾日大戶都會偏向㩒低港股結算，但相信結算後會有另一番景象。</p><p>搶先貼股<br>首機升番8蚊走貨</p><p>周小姐：我12.8蚊買咗首都機場（694）。<br> 沈：嚟到呢個位我唔主張止蝕，除非跌破重要關口。奧運概念股千祈唔好等到8月先沽，早一兩個月就要沽喇。首機巿盈率21倍比較貴，希望佢可反彈返去8蚊俾你走啦。</p><p>中交建17蚊見阻力</p><p>洪先生：我20蚊買入中交建（1800），我只可以坐到9月。<br> 沈：你𠵱家好似窩輪咁有時間規限，所以要短炒。短炒要先定止蝕，另外你無得博到盡，中交建阻力位係17蚊左右，到時你要決定走唔走，如果跌落去14蚊就止蝕啦。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> <br> 今日嘉賓：</p></body></html>