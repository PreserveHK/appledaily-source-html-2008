<html><header><meta charset="utf-8"><title>北京直擊　MOTO×Kodak　六月照相館</title></header><body><h1>北京直擊　MOTO×Kodak　六月照相館</h1><p>六月份的北京，細雨，原意想帶住呢部剛發佈嘅MOTO新機ZN5，去鳥巢以及用LED燈組成嘅水立方兩大奧運場館，拍攝一輯實地靚寫真。念頭因天雨打消了，但估唔到MOTO早有準備，喺場地內，四邊牆身掛滿ZN5嘅攝影作品，主題來自八個城市，由八位攝影師操刀，年紀輕輕已經將手機影相功能發揮得淋漓盡致。此刻，唔講仲以為我嚟咗照相館。<br><br>記者、攝影：陳國輝</p><p>即睇！<br>ZN5拍藝術照</p><p>題材為「世界一天，靈感源自紅色」，利用色彩特效，屬北京人作品。</p><p>震拍300萬像全景</p><p>用家最關心，必然係MOTO與Kodak聯手嘅威力，ZN5配備500萬像素鏡頭以及Xenon閃光燈，相機面仲印有大大隻「Kodak」Logo，加埋12mm機身咁薄，仲唔型死！但更多人想知，其實佢有冇沿用Schneider德國鏡頭？據講，今次雖然冇同Schneider合作，但選用經驗更豐富嘅CarlZeiss，由佢親自操刀！拍攝效果叫人驚喜，自動對焦，連拍幾幅都唔使一秒搞掂。ZN5仲注入全景模式，當手機震動嗰刻，將鏡頭由左至右移動即可完成，快捷簡單，解像度仲高達300萬，適合冲曬，比傳統所謂嘅「全景」似乎更實際好用。</p><p>極速過Kodak相簿</p><p>呢期人人興玩Blog，再唔係就鍾意將啲相Upload上網，公諸同好。ZN5亦特設類似功能，呢項叫做「KodakGalleryLink」嘅分唇，可以俾用家影完相之後，透過手機EDGE或Wi-Fi上網，然後直接掟去Kodak相簿，慳番慢慢輸入Path嘅時間；但如果你獨食啲，淨係留畀自己睇，亦可Send去裝有藍芽設備嘅Notebook、Laptop或者電子相架；再盡啲，甚至可用TV-Out輸出至大型LCD芒或者Plasma㖭，真係幾種玩法任君揀選！</p><p>DetailsCheck！</p><p>試相區</p><p>連接效果唔錯，一來接駁位、色彩差異唔明顯，其次係解像度可高達3,119×917，接近300萬像素，真正曬得出靚相！</p><p>室內有黃燈影響咗色溫，但實際拍出來嘅效果，已經自動Tune過，而且有可能因光度不足，Noise頗嚴重。</p><p>Profile</p><p>制式：GSM四頻<br> 體積：118×50.5×12mm<br> 重量：114g<br> 通話時間：349-574分鐘<br> 備用時間：310-579小時<br> 主要功能：500萬像素相機、Xenon閃光燈、自動對焦、全景模式、ModeShift魔換技術、KodakGalleryLink、Wi-Fi、EDGE、TVOut<br> 查詢：MOTOROLA（25063888）</p></body></html>