<html><header><meta charset="utf-8"><title>馮仁昭四圍超：歐陽震華平安夜拍拖開餐 - 馮仁昭</title></header><body><h1>馮仁昭四圍超：歐陽震華平安夜拍拖開餐 - 馮仁昭</h1><p>歐陽震華（Bobby）同太太傅潔嫻，前晚平安夜同大班朋友去跑馬地嘅Benson餐廳食海鮮，餐廳店員一見門外有記者影相，即刻好識做咁將餐廳拉晒簾，避免Bobby被騷擾。Bobby同太太食到夜晚10點半左右就離開，之後佢攞車接老婆同朋友再去附近嘅Alabar繼續消遣同迎聖誕。</p></body></html>