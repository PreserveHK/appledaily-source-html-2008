<html><header><meta charset="utf-8"><title>唱歌賺外快填氹<br>蔡少芬被追幾十萬稅</title></header><body><h1>唱歌賺外快填氹<br>蔡少芬被追幾十萬稅</h1><p>陳豪和蔡少芬這對前緋聞男女昨日大展歌喉，在荃灣一商場與市民慶祝聖誕佳節，雖然兩人歌藝麻麻，但仍獲在場觀眾鼓掌支持。蔡少芬自爆收到稅局通知，要重新計算她自96年至今的收入，足足補交數十萬元稅。</p><p>蔡少芬和陳豪昨日在荃灣出席聖誕活動，除了與現場觀眾玩遊戲外，身為張太的蔡少芬母性大發，與在場玩遊戲的小朋友又攬又錫，但她表示目前並非生仔的好時候。蔡少芬又與陳豪大展歌喉，雖然歌藝麻麻，但勝在勇氣可嘉，現場觀眾總算聽得入迷。</p><p>「好彩多工作」</p><p>今年是蔡少芬婚後第一個聖誕，但工作排得密麻麻，她笑言在目前的經濟環境已覺得很感恩，加上今年她收到稅局一份「大禮物」，所以更加要努力工作。<br> 蔡少芬說：「之前我收到稅局通知，佢哋話要重新計算我由96年到𠵱家嘅收入，我一向有搵會計師幫我報稅，點諗過會出現問題？計過晒數之後就要我交番幾十萬稅，好彩天父安排咗好多工作畀我，所以我喺呢方面總算冇乜壓力。」</p><p>陳豪儲歌開騷</p><p>自言屬半歌手的陳豪，談到今次的演出坦言很開心，他說：「其實我一向都好鍾意唱歌，不過暫時都冇諗過做歌手，我覺得自己嘅歌藝仲要磨練吓，所以𠵱家只會專心做演員，只要唱吓啲電視劇插曲，等我有機會可以慢慢去進步，到將來有一日儲夠歌可以開演唱會。」<br> 陳豪因為聖誕要工作，他笑言差點忘記這節日，問他有否抽空買禮物給緋聞女友廖碧兒？他笑說：「在心中！」<br> 採訪：何慧斯<br> 攝影：仇志德</p></body></html>