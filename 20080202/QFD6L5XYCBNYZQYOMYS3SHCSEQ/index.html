<html><header><meta charset="utf-8"><title>周日睇樓好去處<br>逛芝鼠園嘉年華轉運</title></header><body><h1>周日睇樓好去處<br>逛芝鼠園嘉年華轉運</h1><p>臨近春節，樓市交投例淡，不過，部份發展商喺新春期間如常賣樓，仲預告農曆年後會加價發售，唔少準買家趁近期按揭息率一減再減，加快入市步伐。唔想過年後買貴樓，就要趁禮拜日去睇吓盤，其中上個禮拜重推嘅長沙灣碧海藍天，限量發售十零伙，六百零呎單位，入場費330萬左右。<br> 睇完樓搭港鐵去旺角，參加全港首個全天候、糅合嘉年華同年宵元素嘅新世紀廣場「氹氹轉、芝鼠園」嘉年華，除咗可以喺幸福摩天輪、開運風車亭及桃花徑影相，仲可以大玩多個攤位遊戲。商場今年特別首創年宵平台，大賣由本地創作單位設計嘅獨家年宵產品，同商場「創意起動」推出一系列「阿旺」產品，超過20款精品當中，唔少係獨家及率先發售。</p><p>商場周日活動</p><p>金鐘　太古廣場<br> 活動名稱：呼拉圈舞蹈表演<br> 活動內容：專業的呼拉圈藝人演出多場精彩絕倫表演<br> <br> 鰂魚涌　太古城中心<br> 活動名稱：賀歲雜技迎金鼠<br> 活動內容：獲獎無數的杭州雜技團現場獻藝<br> <br> 九龍灣　德福廣場<br> 活動名稱：福鼠遊走御花園<br> 活動內容：重建古代貴族的御花園，愛侶們可向桃花林願望池的金錢龜許願<br> <br> 九龍塘　又一城<br> 活動名稱：「鳳凰來儀」舞蹈<br> 活動內容：化身成鳳凰的舞蹈員，演繹特別編排的舞蹈<br> <br> 旺角　新世紀廣場<br> 活動名稱：「氹氹轉芝鼠園」嘉年華<br> 活動內容：於幸福摩天輪、開運風車亭及桃花徑拍照，大玩多個遊樂園攤位遊戲，贏取獎品<br> <br> 紅磡　都會商場<br> 活動名稱：國際花轎大賽<br> 活動內容：多個單位將傳統花轎改頭換面，競逐最佳花轎大獎<br> <br> 粉嶺　碧湖商場<br> 活動名稱：妙筆揮毫迎新春<br> 活動內容：書法大師即席揮毫，免費為你寫出心水揮春迎新歲<br> <br> 屯門　屯門市廣場<br> 活動名稱：尋找最動人情話<br> 活動內容：透過中央廣場大電視螢幕，向愛侶表達情話<br> <br> 青衣　青衣城<br> 活動名稱：米奇老鼠奇幻皇宮<br> 活動內容：讓大家化身廸士尼經典童話愛情故事的主角留倩影</p></body></html>