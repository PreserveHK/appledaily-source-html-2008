<html><header><meta charset="utf-8"><title>$500利是獎賞外傭</title></header><body><h1>$500利是獎賞外傭</h1><p>Net人早前提供網友鼠年親友利是封幾錢作參考，今次提供外傭利是封幾錢。樓主「siukiuma」送錢又送禮：「老公話畀＄50加一份小禮物。」「sandy1425」和「Froggy_joe」最豪氣，因為相當滿意外傭過去一年的工作表現，同樣封500元，令Net人羨慕不已。<br> 不過，「lormy」擔心寵壞外傭：「我工人幾好，不過我都只係畀$20x2，係咁意，我唔會用錢獎勵佢！」好僱主「shirleyleung15」額外畀多封開工利是：「我打算同老公畀2封$50，畀$100開工利是佢，因為佢做得幾好，都係大家開心，我自己都想老闆封大利是畀我啦，能力做到大家又開心。」<br> 將會畀大信封外傭的「kadie」心中十五、十六：「雖然3月尾先炒呢個工人，諗住唔畀！不過諗諗吓都唔制喇，費事佢啲朋友個個都有利是，得佢阿mum唔畀咪搵我個女出氣？都係畀2封$50安全！」<br>  http://forum.baby-kingdom.com/viewthread.php?tid=1273567&amp;extra=page%3D1 </p></body></html>