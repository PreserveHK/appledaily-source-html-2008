<html><header><meta charset="utf-8"><title>無惠呢喃：支持學友支持埋熱刺 - 阿呢斯奧</title></header><body><h1>無惠呢喃：支持學友支持埋熱刺 - 阿呢斯奧</h1><p>禮拜日終於睇咗偶像學友嘅演唱會，入場抱有好大希望，離場果真沒有失望，了咗一個心願；衰就衰在大會食古不化，堅持10點半cut電，以免打擾附近豪宅人士安寢，導致「嗱嗱林」收場，未能盡興。<br> 睇完演唱會，謬論爆發，小弟發覺有幾種人不宜睇「騷」，如身嬌肉貴者，懶理現場氣氛，買咗坐位就坐到尾；憑「卡」獲飛者，純粹搵「騷」攝時間；陪女友讀書者，覺得舞動身體唔夠型，不如攬住女友睇DVD，還有雲遊太虛者同只顧影相者！請尊重表演者同尊重演唱會，同埋請支持星期六15嘅熱刺！<br> <br> 近5場往績：輸輸贏贏輸<br> <br> 讓球主客和：熱刺勝[+1]<br> <br> 心得：曼聯唔夠「熱」<br> <br> 阿呢斯奧<br> 麻甩瘋漢，堅持踎低可以噴米粉；深信唔賭唔知時辰到，唔睇唔知邊隊好。</p></body></html>