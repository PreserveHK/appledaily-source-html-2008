<html><header><meta charset="utf-8"><title>車展Update：Peugeot107現貨勁減4萬</title></header><body><h1>車展Update：Peugeot107現貨勁減4萬</h1><p>喺我班Friend入面，有個女仔朋友之前有部二手車用嚟操車，早兩日佢話見部車舊舊哋，兼且又夠期驗車，所以都諗住換番部新車；不過佢開出嚟嘅條件，就係除咗車價要唔過10萬元之外，另外就係要車仔細細容易揸咁話。哈哈，我哋成班Friend幫佢左計右計，買二手車佢又唔鍾意，韓國車又嫌個樣唔得，所以最後大家都係不如走去荃灣嘅Peugeot陳列室，睇吓個樣夠Cute兼且又慳油嘅107啦！</p><p>呢部107最大賣點就係佢車仔細細，賣相夠Cute又得意，車廂內櫳又夠闊落兼且設備齊，加埋超大嘅車窗設計，就算好似我個Friend咁身形嬌滴滴嘅女仔，坐咗喺駕駛席都唔使怕話會好難睇位；不過，最重要都係今個周末代理喺Showroom搞咗個107車展，話如果即場選購現貨嘅話，唔只有特別搶眼嘅顏色選擇，最重要係車價會由原來嘅$139,900，勁減4萬到$99,900，完全啱晒呢個腌尖女仔Friend嘅要求。<br> <br> 記者：鄭達基</p><p>Peugeot107車展</p><p>日期：今、明兩日<br> 時間：10:00am-7:00pm<br> 地點：荃灣Peugeot陳列室</p></body></html>