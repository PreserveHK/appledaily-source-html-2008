<html><header><meta charset="utf-8"><title>頑石點頭：「貓」再冇九條命 - 藍鑽石</title></header><body><h1>頑石點頭：「貓」再冇九條命 - 藍鑽石</h1><p>早幾日睇到一則關於「貓有九條命」嘅新聞，令藍鑽石諗起兒時往事。好記得細個住舊區唐樓，10個人住埋一間屋，最佳娛樂係同屋企隻貓玩。當時屋企老鼠絕迹唔在講，隻貓跳上食飯枱係等閒事，仲試過喺幾層樓跌落街都無事（冇誇張），你話佢哋有九條命，我信㗎；到佢臨終時識自己匿埋一角，好靜咁去。養過咁嘅好貓，一世難忘。<br> 藍鑽石冇養貓好耐，但知家陣好多貓都嬌生慣養（例如同事J養嗰隻貓肥得交關），𠵱家啲貓好難再有九條命囉。今晚新特蘭呢隻「黑貓」作客紅軍，一樣冇命。<br> <br> 近5場往績：贏輸輸贏輸<br> <br> 讓球主客和：利物浦勝[-1]<br> <br> 心得：紅軍冇衰咁多劑啩<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>