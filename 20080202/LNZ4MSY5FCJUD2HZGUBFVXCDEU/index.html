<html><header><meta charset="utf-8"><title>車事情報局：Toyota陳列車歲晚衝刺</title></header><body><h1>車事情報局：Toyota陳列車歲晚衝刺</h1><p>話咁快，下個星期就係農曆新年，我車報員同屋企人決定喺呢個周末嚟個最後衝刺，快快手手咁辦晒啲年貨，唔使搞到年廿八至年三十晚嗰幾日同人迫餐懵；哈，點知早兩日我收到風，話Toyota代理都趕住喺呢個周末嚟一次最後衝刺，話要搞個陳列車車展益吓班用家咁話喎！<br>話說佢哋會喺今個周末同周日於全線Toyota同Daihatsu陳列室，舉行呢個優質陳列車車展，屆時除咗會展出近期全城熱賣嘅Corolla同CamryExecutive240之外，仲有屬於大型MPV類別嘅Previa同Alphard，另外連潮人首選嘅Materia都有得俾你揀，而且最高優惠更達兩萬蚊，不過據聞數量有限，想買車過新年嘅朋友，就要快手行動囉！<br><br>記者：車報員</p><p>Toyota/Daihatsu陳列車車展
</p><p>日期：今、明兩日<br> 時間：9:00am-9:00pm<br> 地點：各Toyota及Daihatsu陳列室</p></body></html>