<html><header><meta charset="utf-8"><title>玉木宏首映惹尖叫</title></header><body><h1>玉木宏首映惹尖叫</h1><p>日本男星玉木宏夥拍小池徹平合演嘅新片《KIDZ》噚日開畫，兩位靚仔帶埋女主角栗山千明一齊到戲院宣傳造勢，令現場500名女觀眾嘅尖叫聲此起彼落。首次合作嘅小池同玉木宏拍攝時相處得非常愉快，仲踢爆對方嘅弱點，小池話：「玉木猜包剪囗非常水皮，佢每次都猜輸，要請我食雪糕。」另一方面，女星堀北真希噚日亦到戲院宣傳新片《東京少年》，片中堀北仲一人分飾兩角㖭。</p></body></html>