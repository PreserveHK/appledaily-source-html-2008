<html><header><meta charset="utf-8"><title>張東健恨結婚生仔</title></header><body><h1>張東健恨結婚生仔</h1><p>有成10年冇上過電視做talkshow嘉賓嘅韓國男星張東健，前日畀面前輩朴重勳錄影清談節目，佢自爆生活好孤獨，有時要飲酒先瞓得着，又話出道以來拍過兩次拖，相睇過兩次，更唔介意女友整容。張東健話好羨慕細佬有仔女，自己都好恨早日結婚生番個，當日佢仲開金口唱歌㖭，節目今晚喺KBS電視台播出。</p></body></html>