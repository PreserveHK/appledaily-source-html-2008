<html><header><meta charset="utf-8"><title>李亞男晒35C<br>周秀娜Kama鬥脫搶鏡</title></header><body><h1>李亞男晒35C<br>周秀娜Kama鬥脫搶鏡</h1><p>李亞男昨日以豐胸代言人身份在奧海城出席美容活動宣傳，穿上束腰谷胸上衣露出半球，大騷35C、25、35.5美好身段，大會特意安排肌肉型男黃德斌作伴，打造型男索女形象，除此之外，大會又邀請了四位美女陳自瑤、龔嘉欣、有翻版樂基兒之稱的周秀娜和邦民女羅凱珊（Kama）以行政套裝現身，周秀娜和Kama更當眾脫衣，以谷胸金色上衣和黑色迷你裙亮相，性感誘人，吸引大批龍友拍照。<br> 李亞男第二年與公司續約成代言人，她慶幸在金融海嘯下薪酬有增無減，又表示對自己身形滿意，至於胸部還要否提升，她說：「已經夠啦，自然提升當然開心，但唔會專登去整。」</p><p>袁彌明轟王維基</p><p>出爐亞姐應邀同場領取獎品，對於新任亞視行政總裁王維基當面詢問落選亞姐袁小曼的胸部是真定假，冠軍姚佳雯說：「呢啲問題好尷尬，好彩佢冇問我，如果佢問我呢啲問題我接受唔到，我會即刻起身走。」亞軍顏子菲則認為講到身材對每位女士均會尷尬，但相信袁小曼懂得應對。<br> 此外，袁彌明昨日到將軍澳出席活動，提到王維基對袁小曼的言論，她說：「如果佢真係咁講就好唔尊重女性，話晒佢都係高層，咁講唔係咁好。」問會否擔心出言得罪高層？她說：「我唔怕，我只係小藝員，況且都只係簽部頭約，有嘢咪做。」</p></body></html>