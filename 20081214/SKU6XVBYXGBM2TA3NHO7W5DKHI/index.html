<html><header><meta charset="utf-8"><title>為妹出頭句句有骨<br>周汶錡論姣蛇好腥好毒</title></header><body><h1>為妹出頭句句有骨<br>周汶錡論姣蛇好腥好毒</h1><p>周汶錡（Kathy）前晚現身名車活動，其妹周麗淇（Niki）剛甩拖，有人建議Kathy帶Niki吃蛇羮，她聞言即笑謂最驚蛇，更指姣蛇又腥又有毒，揚言要找漁農署捉蛇，全程句句有骨，狂寸胞妹情敵「姣佘」佘詩曼。</p><p>周汶錡、陳見飛及何超瓊等前晚現身西九龍中天地，出席汽車品牌BMW的晚宴，身穿Gucci秋冬裝的Kathy無懼冷風，露出滑溜玉背，最為搶鏡。問她聖誕如何度過，Kathy說：「今年留港消費，男女朋友都喺香港過。」</p><p>「要call漁農署」</p><p>其妹周麗淇早前跟鄭嘉穎甩拖，問Kathy會否陪她多一點，以免妹妹過lonelychristmas，她說：「睇吓佢使唔使做嘢。」問她會否買禮物𠱁妹妹開心，Kathy表示：「佢冇嘢，乜事都冇。」<br> 記者笑言Kathy應帶Niki去吃蛇羮，她即笑笑口說：「今年都唔係好凍，唔食，加上蛇羮好腥，自己最怕蛇，係蛇蟲鼠蟻中最驚，跟住就係曱甴。」再問她是否最怕姣蛇，她說：「呢啲要搵專家捉，有毒、擺入布袋，要call漁農署，漁農署電話幾多號。」Kathy句句有骨，擺明寸胞妹情敵佘詩曼，為Niki出一口氣，的確姊妹情深。<br> 此外，陳冠希（Edison）胞姊陳見飛（Tricia）身穿性感黑色晚裝，帶同男友Felix同行，她透露將會一家人到洛杉磯與Edison過聖誕。</p><p>陳見飛不送電腦</p><p>Tricia說：「要準備禮物畀細佬，聖誕一家人一齊過最開心，Edison同Vincy好好，好sweet。」早前有指Edison希望過年後回港，她說：「應該唔會，佢自己都好多嘢忙，不過佢好掛住香港隻狗仔。」問她會否不敢送相機、電腦之類的物品給Edison作禮物，她說：「唔會送呢啲嘢，不嬲都鍾意送啲可以收藏嘅嘢畀佢。」<br> 採訪：梁錦雯<br> 攝影：陳順幀</p></body></html>