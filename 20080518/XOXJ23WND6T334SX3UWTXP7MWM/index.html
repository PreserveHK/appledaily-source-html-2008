<html><header><meta charset="utf-8"><title>車事情報局：買SubaruR1　保險有Offer</title></header><body><h1>車事情報局：買SubaruR1　保險有Offer</h1><p>呢排啲油價日日係咁升，好多車主都想換番部細c.c.嘅車，貪佢用油少之餘，順便可以幫自己荷包慳番筆；我車報員覺得如果你都有咁嘅諗法，就不如趁今日去屯門市廣場參觀一下Subaru喺嗰度舉行嘅車展啦；事關到時佢哋會展出最新嘅Impreza1.5R、Impreza2.0S-GT、Legacy2.0Wagon同Legacy2.0GTSedan外，可享有環保汽車寬減首次登記稅優惠嘅小車R1同R2都會現身於會場內。售價方面，雙門嘅R1售$92,130，而四門嘅R2則售$87,150。<br>不過最吸引當然係各種優惠，車迷唔只可試揸R2或Legacy2.0Wagon，即場買車更可享最高60%保險折扣同特高收車價，如果你買Legacy仲會多送你總值高達$3,000油券。左計右計都可以幫你慳番唔少，所以我車報員一陣都會落去睇車，事關連試車嘅朋友都有紀念品送嘛！<br><br>記者：車報員</p><p>Subaru車展</p><p>時間：10am-8pm<br> 地點：屯門市廣場一樓中央廣場</p></body></html>