<html><header><meta charset="utf-8"><title>窩輪搏擊：神華走勢靚　吼13149 - 俊樺</title></header><body><h1>窩輪搏擊：神華走勢靚　吼13149 - 俊樺</h1><p>花旗經濟雖然有排都未掂，但係美股短期走勢越來越好，近排壞消息唔少，但幾個主要指數好有靭力，淡友質極都質唔低，好友一有機會就掃番上去，睇個勢，道指至少炒上13500先會回落。<br> 港股又點？其實都差唔多，亦係等機會炒上，但經濟現況同前景就比花旗好得多，只要有好消息個市就可以炒上去，至於會升幾多，就要睇成交。</p><p>內地A股𠵱家炒個別，走勢相當反覆，港股炒上要靠傳統大藍籌，離唔開銀行股同地產股兩瓣。CRB指數期貨再創新高，呢個禮拜可以諗吓資源股，煤股可優先考慮。<br> 神華C輪13149：神華（1088）上周五收34元，升5.1巴仙，技術走勢好靚，上試39元，破位就睇43元，可以諗吓隻C輪13149，現價28.5仙，有效槓桿4.7倍。<br> 正股升上39元，13149可見52仙，正股跌穿32.5元，就沽咗隻輪止蝕。&#13;</p></body></html>