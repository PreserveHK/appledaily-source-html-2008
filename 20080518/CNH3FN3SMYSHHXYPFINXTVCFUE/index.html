<html><header><meta charset="utf-8"><title>財圈快拍：最佳代言人</title></header><body><h1>財圈快拍：最佳代言人</h1><p>籌備緊上市嘅小肥羊，上個禮拜趁香港有新分店開幕，一於大鑼大鼓招呼傳媒朋友，創辦人兼董事長張鋼都好重視，專程飛嚟香港出席，現場又整咗個廚房即席示範，等啲肥羊香味滿場飄，又搵鍾意講飲講食嘅蔡瀾撐場，但最賣力嘅係總裁盧文兵（圖），佢即場試食新鮮熱辣嘅肥羊，睇佢陶醉嘅樣，要拍廣告都唔使搵第二個。<br> 李潤芳攝</p></body></html>