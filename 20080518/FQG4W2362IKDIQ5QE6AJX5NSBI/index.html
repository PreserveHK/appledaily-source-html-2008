<html><header><meta charset="utf-8"><title>新車出閘：全新邦座駕　<br>AstonMartinDBS</title></header><body><h1>新車出閘：全新邦座駕　<br>AstonMartinDBS</h1><p>英國AstonMartin不嬲受城中名人潮人熱捧，當中DB9更長期熱賣，代理於上周末展出外形同DB9有啲似、但比佢更受歡迎嘅全新DBS。新車以DBR9作藍本，就連引擎都同出一轍，無怪乎超級特務占士邦，喺電影入面亦以此作座駕！<br><br>記者：梁美甜</p><p>今年配額全售罄</p><p>DBS以DBR9為藍本，沿用同款6.0公升V12引擎，最高馬力及扭力輸出可達510匹及570Nm，引擎由原廠技師以人手裝嵌，於5,500rpm時會自動提升進氣效率，搭配10.9:1嘅壓縮比，令510匹馬力喺6,500rpm時全數釋出，從而為DBS提供驚人嘅加速能力，配合以碳纖及鋁合金製造嘅高鋼性車身，以街車而言，DBS高性能得來確有點狂。<br> DBS車身線條一如過往車款，獨特鮮明卻具有實際功能，就算高速疾走，亦能提供足夠下壓力，配合輕量化20吋超大胎軨，大大提升行車穩定性。如此超跑又點會唔受車迷追捧？所以車未抵港今年嘅配額已經售罄？有興趣嘅車迷最快都要等出年嘅配額呀！</p><p>查詢：MFJebsenAutomotiveLtd<br> （23662017）</p></body></html>