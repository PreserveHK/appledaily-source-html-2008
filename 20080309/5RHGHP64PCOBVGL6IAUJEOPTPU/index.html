<html><header><meta charset="utf-8"><title>師奶小花玩朱古力摔角<br>黐身惹味</title></header><body><h1>師奶小花玩朱古力摔角<br>黐身惹味</h1><p>無綫劇集《師奶股神》一眾演員昨日在屯門冠峰台拍攝兩場外景，其中一場戲講羅樂林以為有錢大晒，要求欣賞女子泥漿摔角，由前落選港姐黃瑩、曾愛媚、曾瑞珊和李穎芝穿泳衣打泥漿摔角，由於監製惜花不想藝員沾上污泥，故特別花費製作朱古力漿。除此之外，稍後會加插大蟒蛇的特技場面，由滕麗名玩蛇，她說：「我有提議用真蟒蛇，但蟒蛇係受保護動物，所以唔得。我試過有次拍戲，要伸手入佈滿蛇嘅膠桶裏面，事後先知啲蛇只用膠紙貼住個口，諗起都驚。」</p><p>Toby獲厚待</p><p>另一場則講述湯盈盈陪好友梁靖琪（Toby）找尋兒子時被拒門外，但兩人碰在一起不時狂笑，NG數次才完成，工作人員卻仍然好言相對，不知是否有高層父親而獲得厚待？Toby解釋說：「唔會厚待我，因為趕戲，前晚只瞓一個鐘，聲都沙晒，但我同盈盈一碰埋就好自然會笑，又可以當係自己𠱁自己開心。」在劇中飾演Toby兒子的小朋友則十分嬌嗲，經常親吻Toby的手和臉，搞到Toby母愛氾濫。<br> 採訪：卓寶花<br> 攝影：陳俊強</p></body></html>