<html><header><meta charset="utf-8"><title>李孝利、Rain譜戰車情緣</title></header><body><h1>李孝利、Rain譜戰車情緣</h1><p>韓國性感icon李孝利日前同型男Rain合作，拍攝當地信用卡廣告。喺片場度兩人唔單止要四目交投，仲坐上電單車有身體接觸，相信廣告出街後，一定會令兩派歌迷睇到又愛又恨。</p><p>互笠高帽</p><p>佢哋喺拍攝期間接受咗電視台訪問，互讚對方線條優美，既健康又有肉感。早前Rain曾經話《變形金剛》女星美瑾霍士（MeganFox）係性感女神，但對住李孝利，佢就轉晒口風話：「都係李孝利較接近我嘅理想類型！」</p></body></html>