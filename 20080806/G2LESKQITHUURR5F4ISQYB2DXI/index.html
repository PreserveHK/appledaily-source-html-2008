<html><header><meta charset="utf-8"><title>衫字經：<br>認住：gomme自立門戶</title></header><body><h1>衫字經：<br>認住：gomme自立門戶</h1><p>今年股市跌、樓市低迷，但係I.T走勢依然強勁，最近開完Neighborhood，又開eYe，上星期更連開兩間gomme獨立舖，沈嘉偉先生堪稱衫界大好友！講番呢隻由00至01年已開始進駐大I.T的日牌gomme，一向生意都唔錯，好多明星客仔貪佢款式獨特剪裁夠型，就算一千蚊件Tee都大把捧場客。今個秋冬季，gomme就玩太空漫遊加星球大戰，實行我行我素，玩盡Asymmetrical同Sporty元素，令到佢嘅太空裝又潮又舒服。<br><br>記者：陳諾堯<br>攝影：陳陶鈞<br>Model：Mia.K@Calcarrie's<br>Makeup&amp;Hair：PhyllisKwok</p><p>白色黑星星Pattern短袖One-Piece裙$1,999<br> <br> 鴨屎綠色橡筋打褶長袖One-piece裙$2,299<br> <br> 黑色Leggings（Model'sOwn）</p><p>灰色太空款式長袖Zip-Up外套$1,999<br> <br> 黑色星星PatternLeggings$1,199</p><p>黑色鬚長袖Jacket$4,299<br> <br> 黑色See-Through半截裙$2,499</p><p>他是Yohji舊將</p><p>Maki真木洋茂在創立gomme之前，已效力Yohji長達9年，創作經驗十分豐富，所以於1989年便決意成立自家品牌gomme。gomme的風格一向重視於衣服的重組與解構，Maki很喜歡利用MixedMaterials和Asymmetrical（不對稱）的概念去進行設計，而很多時候他的前衞創作並非常人可以理解，款式看似簡單，仔細看時就覺特別非常。</p><p>未開舖前有星撐</p><p>新舖×2</p><p>能夠自立門戶，gomme當然有彪炳戰績做底牌。Sales暗啞底爆料，gomme喺I.T同一個pricerange中不嬲係最好賣牌子，難怪可以跑出獨立開舖。而今次開舖更連開兩間，包括新港中心Silvercord和百德新街，店內裝修簡單以黑白色為主。</p><p>今季：星球大戰</p><p>今個秋冬，gomme以自然界中的星球（Stars）為主打，更把自然之中的動力化為運動元素，令整個系列更具活力。大部份設計概念都是圍繞着太空（Space）而來，當然在每個設計當中，都不乏他的不規則Asymmetrical元素。星球系列大多是Cotton布料，所以感覺十分舒適，亦為太空裝增添了無形的重量。灰色毛毛的長袖Hoodie更是我的心水推介。</p><p>玩雜布拼貼</p><p>MixedMaterials（MM）是近年Maki喜歡的拼貼設計手法，而今季則多用雪紡、絲、Nylon、棉、Lace、冷和Fleece等作Patchworking之用。這些MM款式看上去感覺較為成熟、Girlie和Flare，但其實加入了gomme最基本的不規則元素，令每個設計都有着前衞和女性化的剪裁。</p><p>勁酷女軍裝</p><p>如果唔想着得太鬆身，不妨試吓比較SlimCut嘅軍裝百褶Look，最啱型女一族。我就覺得See-Through款式的半截冷裙，無論在剪裁和設計方面都很有特色，尤其是裙頭的拉索式拉鏈腰帶，又型又得意，加上一個百褶腰Bag，別具一格！如果覺得黑色太寡，仲有啡色畀妳揀。</p><p>棉質男裝</p><p>在港的gomme一向都是以女裝款式居多，男裝大概只佔四分之一。右列幾款係以星球太空為題嘅款式，Cotton質地舒服，價錢都係$2,500樓下，唔算揦脷。</p><p>查詢：gomme（27362216）<br> 尖沙嘴新港中心第1座1樓111號舖</p></body></html>