<html><header><meta charset="utf-8"><title>隔牆有耳：《警訊》受市民歡迎 - 李八方</title></header><body><h1>隔牆有耳：《警訊》受市民歡迎 - 李八方</h1><p>由警方同港台合作攝製嘅《警訊》，不經不覺已經做咗35年，呢個長壽節目名稱同主持人都轉變過無數次，最初叫《少年警訊》，後來改叫《繩之於法》，之後改名《警訊》；主持人更多不同面孔，早期主持有路嘉敏、麥振江，然後改由警務人員擔任，後來起用藝人包括陳鍵鋒、劉綽琪、蔡子健同鄭子誠等，上幾代新聞小花黃德如都客串過。<br> 雖然係官方喉舌式節目，但原來《警訊》幾受市民歡迎，據講節目平均收視率有15點，即係有約100萬人收看，比起好多電視節目更收得，當中最受歡迎嘅環節係案件重演，一般市民應該印象頗深，因為唔少電影、電視都模仿用嚟搞笑。</p></body></html>