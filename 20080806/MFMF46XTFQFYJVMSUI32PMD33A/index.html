<html><header><meta charset="utf-8"><title>品牌衣飾　個別可穿着　集體不能穿<br>馬術公司強調只針對攞着數商業機構</title></header><body><h1>品牌衣飾　個別可穿着　集體不能穿<br>馬術公司強調只針對攞着數商業機構</h1><p>【本報訊】知識產權署署長謝肅方上周六公佈嚴打入場人士衣服上的商業標誌，被輿論狂轟剝奪市民「着衫權」。<br> 馬術公司行政總裁林煥光昨日為有關言論降溫，強調措施只是針對借奧運「攞着數」賣廣告的商業機構，絕非針對一般市民。<br> 林煥光說，國際奧委會訂下了「cleanvenuepolicy」，要每屆主辦奧運的城市遵守，嚴打借奧運進行商業宣傳，「即使係畀咗錢嘅贊助商，佢哋都唔可以好似足球比賽咁，喺比賽場地側邊擺晒一個個廣告牌，佢哋嘅商標都只能係擺埋一齊，喺場館內某些地方出現。」他稱已告誡所有工作人員，要彈性處理個案，「我哋執行時會照顧現實，唔想太擾民同掃興，始終奧運都係一個嘉年華，應該enjoy（享受）」。一再強調措施是針對商業機構，絕非個人。<br> 他說很多公司會想盡方法利用奧運進行宣傳，已預計了屆時會有公司等候往返場館穿梭巴士的車站派發印有商標的免費精品，例如帽、扇等給不為意的觀眾帶進場使用，「如果好多觀眾同時戴埋同一個牌子嘅帽，我哋可能會叫佢哋除低」。</p><p>設專組嚴禁政治標語</p><p>對於支持西藏獨立的香港大學女生陳巧文表示很大機會跟友人持票進場示威，林重申會嚴打任何政治標語出現，並已委聘了40名前警務人員組成專責隊伍，負責這方面的執行及監察工作。<br> 此外，警方設於遠離馬術比賽場地的示威區一直無人問津，至昨日終於「發市」。南方民主同盟主席龍緯汶昨帶同五名由上海來港，受重建影響的拆遷戶到灣仔警察總部商議示威安排。龍緯汶表示，這批上海居民會在奧馬期間在沙田的示威區接力靜坐，希望得到國際媒體注意。</p></body></html>