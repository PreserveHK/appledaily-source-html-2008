<html><header><meta charset="utf-8"><title>金耳朵親調手機靚聲　師傅到！</title></header><body><h1>金耳朵親調手機靚聲　師傅到！</h1><p>音樂手機普遍通病！硬、冷、五音不全；新返LGKM380話畀大家知音樂手機都可以好Pro；因為佢搵嚟美國具35年經驗嘅調音大師「金耳朵」──MarkLevinson，親自操刀幫手機同AV產品調音勁玩NaturalSound；唔知佢乜水？以佢大名做嘜頭嘅音響設備，發燒友眼中已等同HiEnd兩字，貼身啲！所有凌志汽車嘅高級音響，都係出自佢手筆，Hi-end音樂手機由此誕生！<br><br>記者：陳國輝<br>攝影：譚盈傑</p><p>播色士風聽到呼吸聲</p><p>究竟由師傅調校好嘅音色係咪一定啱聽，真係難答，不過，你買前肯定要了解佢嘅音樂風格！以KM380為例，機內除預設9種音色均衡器及5種效果之外，最緊要內置埋MarkLevinson的「自然聲音」嘅EQ！意思好簡單，就係加強現場感覺，例如聽緊色士風囗陣，就好清楚聽到吸氣同呼氣聲，不過手機能否播出呢種效果？真係要慢慢試先知喇！</p><p>MarkLevinson試聽會</p><p>BodySnap!</p><p>鏡面揭蓋有驚喜</p><p>早排有SEW350i玩懷舊揭蓋，今次就輪到KM380。設計近似，而且價錢都係千幾蚊有交易，擺明係一山不能藏二虎囗隻！不過KM380以全鏡面設計，同時機側也採用銀邊，感覺Grand好多。另外更值得一讚係，雖然連續通話時間只有3小時，但如果齋用嚟聽歌，佢更自稱有40小時播放時長，即係話來回一次美國都唔使充電啦，認真厲害！</p><p>Profile</p><p>制式：GSM三頻<br> 體積：108×48×12.8mm<br> 重量：約110g<br> 通話時間：180分鐘<br> 音樂播放：40小時<br> 主要功能：原音效果、9種音色均衡器、A2DP藍芽立體聲、支援32GBmicroSD、3.5mm耳機插口、FM收音機<br> 查詢：LG（35437777）&#13;</p><p>第二炮KM710轉圈揀歌</p><p>經MarkLevinson調音嘅手機原來唔止一部，如果唔鍾意懶懷舊玩揭蓋，不妨選擇用滑蓋設計嘅KM710；內置嘅音樂分唇、支援32GB卡幾乎冇分別，但就多一個強勁300萬像素相機，還配置「幻彩音樂觸控鍵」，可單指旋轉揀歌，再按中間圓形芒嚟確定，認真搞鬼！</p><p>Profile</p><p>制式：GSM三頻<br> 體積：103×48×14.9mm<br> 重量：約90g<br> 通話時間：210分鐘<br> 音樂播放：30小時<br> 機身顏色：黑、白<br> 主要功能：幻彩音樂觸控鍵、SoundEngine系統、MUVEE錄像製作軟件、FM收音機、300萬像素相機、A2DP、支援32GBmicroSD卡&#13;</p></body></html>