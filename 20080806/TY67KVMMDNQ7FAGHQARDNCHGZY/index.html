<html><header><meta charset="utf-8"><title>魚缸暴炒族：青啤現價不值博 - 方星俠</title></header><body><h1>魚缸暴炒族：青啤現價不值博 - 方星俠</h1><p>颱風「北冕」襲港，搞到港股昨日休市，最慘係前晚美股勁升331點，昨日亞洲主要股市普遍大升，但港股因颱風緣故而休市，美股勁升卻無福消受，今次真係大整蠱。<br> 美股前晚出現年內難得一見的升幅，如果港股昨日照常開市，星俠估計大市閒閒地都會升五、六百點，主要原因是周二港股有跌過龍之嫌。萬一美股昨晚大幅回吐，今日港股跟跌唔跟升，好友就認真激氣。<br> 京奧明天開幕，身為中國人當然值得高興，大家不妨飲多杯。青島啤酒（168）剛公佈今年首季銷售量按年增長37%，表現實屬難得，因內地上半年天災頻仍，影響啤酒銷量。</p><p>試底成功可小敲</p><p>青啤周二低見15.92元，彈回16.20元收市。技術上，青啤仍偏弱，如不能盡快重返20日線17元水平之上企穩，短期將繼續尋底，現價值博率不大，候再試年內低位14.50至15元守穩，才考慮輕注低吸。</p></body></html>