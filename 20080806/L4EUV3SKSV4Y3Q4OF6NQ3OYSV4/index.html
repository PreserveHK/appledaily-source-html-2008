<html><header><meta charset="utf-8"><title>求驗客手記：史高拉利潑車仔冷水 - 求驗客</title></header><body><h1>求驗客手記：史高拉利潑車仔冷水 - 求驗客</h1><p>車路士新帥史高拉利上任後表現一直幾對辦，一到埗就同班球員一齊玩飛鏢，將帥打成一片，而早幾日至帶隊炒AC米蘭五蛋。不過佢前日就講咗一番應該令車仔球迷幾洩氣嘅言論：「我睇車路士要過多五十年，至可以追上曼聯、皇家馬德里呢啲傳統品牌嘅水平。」我求大俠明白佢指建立一個足球品牌確係需要好多年，但有時講嘢唔駛咁白嘅。</p></body></html>