<html><header><meta charset="utf-8"><title>專家對話：滙控$120可買入</title></header><body><h1>專家對話：滙控$120可買入</h1><p>昨日港股受滙控（005）與東亞（023）業績影響，恒指失守22000點；滙控未來展望彷彿沒有樂觀因素，不過嘉賓比較看好滙控股價，以基本因素來看，現價買入滙控亦不用太擔心。<br> <br> 沈：英皇證券研究部主管　沈振盈<br> 楊：主持　楊慧玲<br> <br> 楊：近排業績好似左右到大市走勢，滙控業績雖然符預期，不過依然唔係太理想，你對於滙控點睇？<br> 沈：其實我覺得滙控影響市況有限，佢業務未嚴峻過，業績亦未有好大倒退，我亦唔憂慮佢美國業務，而佢歐洲業務反而有憂慮，因為次按拖累嘅關係，未來歐元區要面對嘅經濟危機好大；不過以佢最新業績嚟計算，市盈率同市賬率真係唔貴，當佢股價去到120蚊至125蚊就可以買貨，純用基本因素睇，佢呢啲位已經抵買，買入亦唔需要憂慮。</p><p>搶先貼股<br>恒指牛證睇位沽貨</p><p>林先生：今日0.25蚊買咗隻恒指牛證（30691），幾時放好？<br> 沈：睇番今日（周二）嘅走勢，呢隻應該安全。技術性大位有兩個，第一個係21700點，另外就係21500點，呢隻牛喺兩日內被回收機會好低，所以你揀得啱。睇個槓桿，佢每升8點就升0.1仙，所以都值博，但一跌穿22000就全世界都會止蝕，嗰陣會有最大沽壓，如果個沽壓頂得住就一定會反彈，否則就唔使諗。但如果你見到個巿好似上星期五咁升，你最好喺嗰陣走。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>