<html><header><meta charset="utf-8"><title>公開拍拖　直認過夜<br>關菊英帶同志愛人見家長</title></header><body><h1>公開拍拖　直認過夜<br>關菊英帶同志愛人見家長</h1><p>現年50歲的關菊英憑劇集《溏心風暴之家好月圓》中飾演的巴辣Sa姨人氣急升，私底下她和已故公仔麵大王周文軒姪女周偉利（Willy）的斷背情也浮面現形，公然以Willy座駕代步，更進駐其跑馬地千萬豪宅。前晚菊姐帶Willy往大圍出席家庭飯局，闔家齊嘆椒鹽蝦，飯後二人大方合照，並同返愛巢煲《溏》劇，事後菊姐更以一家人來形容Willy，親密程度明顯升級。</p><p>關菊英去年在劇集《溏心風暴》中飾演細契一角，成功上位，近日再憑播映中的無綫劇集《溏心風暴之家好月圓》的潑辣Sa姨角色，再度人氣急升。菊姐事業得意，情路上也順風順水，與已故公仔麵大王周文軒姪女、年約45歲的周偉利斷背情白熱化。</p><p>「趕住返去睇奧運」</p><p>50歲的菊姐早年經歷婚姻失敗，但毋懼世俗眼光，日前更語出驚人表示只想搵個好伴，男女不拘，前晚她付諸行動，公然帶同性密友Willy見家長。去年10月本報率先踢爆菊姐和Willy過從甚密，相隔不足一年，二人已一車同用、一屋共住，親密程度十級跳。前日颱風鸚鵡襲港，菊姐晚上約7時現身沙田，為無綫奧運直播節目擔任嘉賓，獻唱《家好月圓》主題曲《無心害你》。<br> 逗留短短約15分鐘後，菊姐即乘坐Willy公司名下一輛價值34萬元的白色Alphard七人車速撇，由司機載往大圍的楓林小館。原來菊姐急於與家人晚膳，幸Willy早已到場霸位及招呼菊姐親友，表現體貼。<br> 現場見菊姐親友坐於菜館最隱蔽一枱，她到達後即坐在Willy身旁，眾人邊吃邊傾，氣氛融洽。其間Willy外出煲煙，發現記者在場即告之菊姐，之後記者內進拍照，Willy對上鏡微微抗拒，菊姐則笑容可掬，還向記者笑說：「唔好影啦，食飯之嘛。」有食店職員表示，菊姐點了該店招牌菜椒鹽蝦，但不肯透露由誰請客。<br> 菊姐帶Willy見家長，一家人開懷用餐後，近10時才結賬離開，由中性打扮的Willy開路，尾隨的菊姐則拖着一名婆婆，偕同兩女伴一起登上Willy價值約55萬元的灰色平治，菊姐更向記者揮手示好並笑道：「我趕住返去睇奧運呀！」接着Willy開車載她直返其位於跑馬地、價值約1,500萬元的雲地利台豪宅，至凌晨時分也未有再露面。</p><p>直認夜宿密友豪宅</p><p>菊姐本居於太古城，近日卻甚少返家，常在Willy的跑馬地寓所留宿。記者昨日致電菊姐，問她是否住在Willy家？她說：「有陣時，因為我屋企裝修緊。」菊姐直認前晚在場吃飯的是其家人，但提到與Willy是否伴侶關係時，她馬上落閘說：「係好朋友，一家人食飯啫。我講嘅係咁多，影就影晒啦！之前都講過啦，唔想再回應。」<br> 菊姐又謂前晚想看奧運的女排比賽，返家時卻已播映完畢，但有收看《家好月圓》。問菊姐與Willy的感情是否已更進一步？她反問：「點為之再進一步？大家好朋友，唔好再問呢啲，鍾意點寫就點寫，已經冇嘢講。」此外，菊姐前晚在奧運活動中表示喜歡看沙灘排球及體操，又承認奧運對劇集收視有影響，相信奧運後會有更高收視。<br> 採訪、攝影：娛樂突發組、葉君海、楊潔雯</p><p>話你知：老牌菜館椒鹽蝦出名</p><p>關菊英前晚偕同性密友Willy光顧的楓林小館，於50年代創立，至今已有半個世紀，大圍分店則於70年末期開設，是資深及老牌藝人至愛，任劍輝、白雪仙、白燕及謝賢等曾是該店熟客。當年沙田一帶是郊遊勝地，楓林和龍華酒店並列馳名食府，前者現時仍保持原有的70年代懷舊裝飾，菜式則走中價路線，關菊英點的椒鹽蝦（圖）更是招牌菜，蝦取自長洲或大嶼山，以靚油炮製，蝦殼香脆、肉質甘甜，其他撚手菜尚有乳鴿、蝦子柚皮及荔茸香酥鴨等。</p><p>娛樂資料庫：恩愛同志光明磊落</p><p>關菊英與同性密友Willy（周偉利）的關係越來越明朗，其實不少中外圈中女同志也同樣愛得大方。<br> <br> 俞琤、上山詩鈉<br> 平日愛以男性打扮示人的俞琤，早已用行動表明性向，而其親密好友上山詩鈉經歷婚姻失敗後，多次被拍得與俞琤出雙入對齊齊湊女，早前上山更以女主人身份為俞琤賀生日。<br> <br> 蘇施黃、金燕玲<br> 早年在英國結婚的金燕玲，離婚後返港即被踢爆與蘇施黃來往甚密，當年蘇施黃受乳癌困擾，幸金燕玲在旁扶持。去年二人被拍到結伴遊泰國。對於性向問題，蘇施黃06年接受本報訪問時坦承說：「唔係呀嘛？仲問？大家understood啦！」<br> <br> 艾倫狄格納（EllenDeGeneres）、PortiadeRossi<br> 美國名嘴艾倫狄格納早已公開同志身份，加州宣佈同志婚姻合法後，日前終如願與拍拖多年的澳洲演員女友PortiadeRossi結婚，更成為《People》封面人物大談婚姻生活。<br> <br> 資料來源：《蘋果》資料室</p></body></html>