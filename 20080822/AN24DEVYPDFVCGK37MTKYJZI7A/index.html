<html><header><meta charset="utf-8"><title>緋聞情節快到追唔上<br>樂仔：同黃伊汶冇咁精采</title></header><body><h1>緋聞情節快到追唔上<br>樂仔：同黃伊汶冇咁精采</h1><p>余文樂昨日出席相機活動，最近有傳他跟緋聞女友黃伊汶（Emme）結束5年情，對此他多次強調彼此的關係「冇改變過」，又指報道日日新鮮，連自己也追不上進度。另一邊廂，黃伊汶昨日卻臨時缺席髮型店活動，未知是否避開談及情變。</p><p>余文樂昨日在金鐘出席三星新數碼相機發佈會，與應屆港姐季軍馬賽和旅遊大使高海寧一起擔任嘉賓。樂仔頻頻幫小小攝影師葉晴拍照，但對着身穿比堅尼的「翻版樂基兒」周秀娜和孫慧雪卻目不斜視。</p><p>「一直都冇改變」</p><p>有消息指樂仔和黃伊汶結束5年情，樂仔回應說：「所有嘢都係佢哋講，我冇參與過，劇情發展得咁快我追唔切，好似《逃》（PrisonBreak）一樣。」似是否認傳聞。問兩人現時關係如何？他笑說：「朋友囉，一直都冇改變過，我嘅私生活冇咁精采」。<br> 樂仔續說：「我一年去日本五、六次，如果係有乜嘢嘅話，雜誌實影到。我𠵱家生活如常，冇變過，我份人好悶，唔會出街，收工就返屋企，就算係拍拖都一樣會係好悶。」<br> 此外，黃伊汶昨日原本出席銅鑼灣一間髮型店開幕禮，最後卻稱有工作在身，故未能出席，未知是否怕被問及與余文樂分手一事而避席，剩下一班英皇歌手鄭希怡、鍾舒漫和吳浩康等撐場，其中吳浩康不避嫌與女友莊思敏同場，更合照晒恩愛。<br> 採訪：藍文浩、胡比<br> 攝影：葉君海</p></body></html>