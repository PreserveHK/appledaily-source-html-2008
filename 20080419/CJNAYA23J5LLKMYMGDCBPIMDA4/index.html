<html><header><meta charset="utf-8"><title>加菲意國行：遊Maranello易破產</title></header><body><h1>加菲意國行：遊Maranello易破產</h1><p>法拉利車迷一定好嚮往到Maranello一遊，就算入唔到佢嘅廠房，起碼要到法拉利博物館GalleriaFerrari啦！博物館分上、中、下三層，擺放咗拉利六十年入面唔同年代嘅經典車款、模型、相片、精品等等，走一轉絕對可以深入認識呢個經典品牌，當中最吸引我嘅絕對係位於上層其中一個同時擺放咗三部經典拉利嘅展室。拉利迷實知係邊三部啦！咪就係F40、F50同Enzo囉！我忍得手，如果唔係此行絕對破產，因為小鎮內有好幾間法拉利精品店同專門店，單係每間掃幾樣小飾品都起碼幾百歐元，最誇嗰次係見到同行加拿大籍記者一口氣買咗一把遮、一盒筆同幾樣小飾品，埋單差不多成萬蚊港紙，豪！（四之四）<br><br>記者：加菲</p><p>GalleriaFerrari</p><p>地址：意大利ModenaMaranello,ViaDinoFerrari,43<br> 收費：成人12歐元（約148港元）<br> 查詢：mailto:galleria@ferrari.it</p></body></html>