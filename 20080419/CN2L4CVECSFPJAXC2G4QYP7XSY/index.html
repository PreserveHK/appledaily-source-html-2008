<html><header><meta charset="utf-8"><title>印亁泰濕　辣不同</title></header><body><h1>印亁泰濕　辣不同</h1><p>討厭4月！天氣持續潮濕悶熱，仲要俾隻「浣熊」突襲，落足幾日雨，阿媽話風濕發作，連煮都冇心機！聽講食辣可去濕醒胃，一於請來印度及泰國大廚教阿媽煮地道香辣菜，幫佢驅風驅濕，等佢胃口返番嚟，我先有啖好食。<br><br>記者：趙珮倩　<br>攝影：周旭文<br>示範：太子酒店廚師Singh&amp;Buapha（TheSpiceMarket21131888）</p><p>香料錦囊：</p><p>受地理環境影響，印泰兩地所用的香料截然不同，前者會磨成亁粉混合使用，味濃攻鼻；後者則多以新鮮香料直接烹調，酸辣濕潤。</p><p>a.Masala—有分醃肉和醃海鮮用的Masala，由十多種香料混成，煮印度咖喱不可少。<br> <br> b.八角+丁香—印度人煮飯或咖喱都會用它。<br> <br> c.青檸—煮泰菜常用，可中和辣味。<br> <br> d.天多利粉—由超過20種香料混成，常用於醃燒烤食物，攻鼻唔辣。<br> <br> e.草果—中國人煮鹵水會用草果，印度則會以它煮咖喱。<br> <br> f.泰國辣椒膏—將辣椒炸香打碎，再加入薑蒜炒香，勁惹味。<br> <br> g.黃薑粉—香而不辣，用作提升香味。<br> <br> h.印度咖喱葉—煮印度咖喱前先會爆香咖喱葉。<br> <br> i.指天椒—泰國人喜用新鮮辣椒加重辣味，要幾辣有幾辣。<br> <br> j.印度咖喱粉—香料味最重，攻鼻帶辣。<br> <br> k.印度乳酪—即牛奶溝檸汁，印度人會用它撈沙律、煮咖喱。<br> <br> l.檸檬葉—味道清香，煮前要捽幾捽或切絲才出味。<br> <br> m.紅辣椒粉—可為印度咖喱加色加辣。<br> <br> n.肉桂—煮印度米時會加入肉桂添香。<br> <br> o.小茴香—淡淡的幽香，會加入印度咖喱或飯同煮。</p><p>印度籍廚師Mr.RawatrawatBhagwanSingh<br> 擁有十多年入廚經驗，曾任職印度及香港各大五星級酒店，善於炮製正宗及地道的印度菜。</p><p>印度咖喱角
</p><p>0hr30min<br> 份量：2人<br> <br> 三角形的印度咖喱角是印度人最常吃的點心，外皮香酥較厚，可釀入蔬菜餡或碎肉餡。</p><p>材料</p><p>麵粉1公斤、鹽少許、牛油250克、青豆/薯仔粒/腰果/雜菜各1湯匙、咖喱粉10克、小茴/黃薑粉/香草各5克
</p><p>做法</p><p>1）先將麵粉、牛油、鹽、香草混合再分成小粉糰，搓成薄皮。<br> <br> 2）燒熱鑊，下青豆、薯仔、腰果、雜菜、小茴、咖喱粉、黃薑粉炒香，攤凉備用。<br> <br> 3）將（3）釀入薄皮，包成咖喱角。<br> <br> 4）燒滾油，下咖喱角炸至金黃即成。</p><p>貼士</p><p>先用牛油炒香青豆、薯仔、腰果、雜菜再加入香料，會更加惹味。</p><p>天多利雞肉</p><p>2hr00min<br> 份量：4人<br> <br> 天多利雞肉不宜去骨煮，否則會越燒越縮水，影響賣相。</p><p>材料</p><p>鮮雞件4塊、薑茸/蒜茸各1湯匙、印度乳酪2湯匙、天多利雜香料2湯匙、檸檬汁1茶匙
</p><p>做法</p><p>1）先將雞件去皮，加入薑茸、蒜茸、印度乳酪、天多利雜香料及檸檬汁醃至少1小時。<br> <br> 2）將（1）放入印度焗爐，或家用焗爐以300℃焗15-20分鐘，至熟透即成。</p><p>印度焗爐</p><p>貼士</p><p>雞肉一定要去皮才能醃得入味。</p><p>印度咖喱羊肉</p><p>0hr45min<br> 份量：4人<br> <br> 羊肉是印度人主要肉類，而印度人煮咖喱羊肉不會預先泡油，而會直接加入汁液中生燴，更可保留原汁原味。</p><p>材料</p><p>羊髀肉300克、洋葱粒200克、香蒜10克、番茄200克、Masala香料20克、咖喱粉40克、印度咖喱葉5塊、印度乳酪15克、紅辣椒粉適量、青/紅辣椒適量
</p><p>做法</p><p>1）燒熱鍋，下洋葱、香蒜、番茄煮香，加入所有香料、青/紅辣椒及乳酪，以慢火煮15分鐘至濃汁液。<br> <br> 2）羊髀肉切件，放入（1），加蓋收細火，燴30分鐘即成。</p><p>貼士</p><p>羊髀肉或羊肩肉皆適宜燜煮，不易燜爛，食落有咬口。</p><p>泰國籍廚師Mr.Nontra-UdonBuapha<br> 擁有28年烹調泰國菜經驗，善於挑選新鮮材料，製作鮮味十足的泰式佳餚。</p><p>海鮮冬陰功湯</p><p>0hr30min<br> 份量：2人<br> <br> 正宗的冬陰功湯香味濃郁不會太辣，嗜辣的話可加多些指天椒。</p><p>材料</p><p>魷魚50克、青口/蝦仁/蜆肉各30克、蟹肉50克、香茅/南薑/檸檬葉/金菇/芫荽各10克、忌廉奶/魚露各少許、雞湯250毫升、泰國辣椒膏30克、檸檬汁1茶匙、指天椒1隻、車厘茄2粒
</p><p>做法</p><p>1）先將所有海鮮汆水備用。<br> <br> 2）煮滾雞湯，下辣椒膏、香茅、南薑、檸檬葉、金菇、芫荽、魚露、指天椒及車厘茄。<br> <br> 3）待滾起後，將所有海鮮放入湯中，待滾起後熄火。<br> <br> 4）最後加入忌廉奶和檸檬汁，拌勻即成。&#13;</p><p>貼士</p><p>加入忌廉奶可令冬陰功湯更香滑，記得要熄火先落，否則很易煮老。</p><p>泰式炒辣蜆</p><p>0hr30min<br> 份量：4人<br> <br> 食蜆最怕咬到成口沙，所以洗蜆工夫不可偷懶，灼蜆後要啤水至少10分鐘，確保完全吐沙。</p><p>材料</p><p>沙白蜆300克、南薑/檸檬葉/蒜茸/金不換/香茅各10克、雞粉/生粉水/糖各少許、蠔油25克、泰國辣椒膏30克、雞湯200毫升
</p><p>做法</p><p>1）燒滾水，下沙白蜆煮至微開即撈起啤水，瀝亁備用。<br> <br> 2）爆香蒜茸和泰國辣椒膏，下雞湯、南薑、檸檬葉、香茅、雞粉、蠔油和糖拌勻。<br> <br> 3）待（2）滾起後，下沙白蜆炒勻，以生粉水埋芡，最後加入金不換即成。&#13;</p><p>貼士</p><p>金不換要最後下，否則煮得太耐會失去香味。</p><p>泰式燒魔鬼魚、魷魚</p><p>0hr20min（不計醃味時間）<br> 份量：2人<br> <br> 在街外吃到的泰式燒烤多以燒烤爐烹調，如在家中下廚則可以易潔鑊亁煎，同樣可做出惹味效果。</p><p>材料</p><p>魔鬼魚500克、魷魚300克、香茅/南薑/芫荽頭/蒜茸各20克、檸檬葉/指天椒各10克、雞粉/魚露各2茶匙、糖1/2茶匙、老抽1茶匙</p><p>做法</p><p>1）除檸檬葉外，將所有配料和調味料混合，放入攪拌器打碎。<br> <br> 2）將魔鬼魚和魷魚放入（1），醃2小時。<br> <br> 3）將檸檬葉切幼絲，下滾油炸脆備用。<br> <br> 4）燒熱易潔鑊，下魔鬼魚和魷魚，以中火煎8至10分鐘上碟，最後撒上檸檬葉絲即可。&#13;</p><p>貼士</p><p>魔鬼魚較厚身，可在魚肉輕切一刀，會醃得更入味。</p><p>印泰海鮮薈萃自助晚餐</p><p>想一次過試勻印度和泰國美食，便可以於四月份到太子酒店香味屋品嚐。<br> <br> 自助晚餐時段：6:30pm-9:30pm<br> 價錢：成人$298，小童$188（星期日至四）<br> 成人$338，小童$208（星期五、六及公眾假期及前夕）<br> <br> 自助午餐時段：12:00nn-2:30pm<br> 價錢：成人$168，小童$118（星期一至五）<br> 成人$188，小童$118（星期六、日及公眾假期）<br> <br> 查詢及訂座：21136046</p></body></html>