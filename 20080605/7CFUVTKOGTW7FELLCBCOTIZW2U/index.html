<html><header><meta charset="utf-8"><title>數碼達人（2）：<br>高清LCDTV　潮興玩內置</title></header><body><h1>數碼達人（2）：<br>高清LCDTV　潮興玩內置</h1><p>原來香港家家戶戶都差唔多睇到高清，相信唔少人都心癢癢想攬番部全高清LCDTV配番佢。忽然無端端要買LCDTV又買機頂盒，一定搞到好多人都失晒預算。唔緊要！最近中原電器搞咗個特選LCDTV半賣半送嘅機頂盒優惠，再加埋Sales教路買最正HD機種，指住揀、唔使煩！</p><p>內置機頂盒LCDTV<br>光面Panel色彩更艷</p><p>好多人都話嫌放多個機頂盒好麻煩，希望搵番部內置埋機頂盒嘅LCDTV，而SAMSUNG呢部LA40N81BDX就係全港首部引入機種。從此唔使用完電視遙控開機，又要轉機頂盒遙控選台咁麻煩，家有鍾意睇電視嘅老人家最啱！起初此機推出，好些影音發燒友都話驚機身可能過熱，不過事實係喺ShowRoom日日煲機12個鐘，都完全運作正常冇問題。至於機身最強當然係佢個1,920×1,080FullHDPanel，最高可對應1,080p畫質；而且使用了最新SuperClearPanel光面屏幕設計，好處可以降低光線反光問題，色彩表現會較一般啞面LCDTV更艷更實淨！出機街價為$24,280，另有46吋（$28,480）同52吋（$47,380）型號選擇。</p><p>規格：40吋、1,920×1,080、15,000:1、8ms、1,040.7×671×290mm</p><p>平玩細寸數啱房仔</p><p>內置高清機頂盒機種，暫時好似韓系機專利，最近新落場LG都有一部。機身相對細啲、Panel細啲、只有32吋，最緊要係銀碼亦夠細，只係$10,300，平平哋買部放喺房真係啱啱好。此外佢亦加入LG最新開發XDEngine'08，色彩表現方面比較中性，唔會過搶，喺表現人體膚色方面有一手。就現場測試，機身Engine感覺較偏重立體感表現方面，感覺整體功能幾全面。另備有37吋（$12,800），感覺一樣好抵玩！</p><p>規格：32吋、1,366×768、30,000:1、5ms、813.8×98.8×31.9mm
</p><p>FullHD送機頂盒<br>萬四玩42吋巨機</p><p>$13,800玩到42吋FullHDPanel享受，相信AV場內好難搵到第二部。雖然對比度僅10,000:1，不以日立大廠開發的PictureMaster引擎，一樣能做出色艷同富立體感。另外機身反應時間達5ms的高價機能力，加埋HDMI1.3×3插口，絕對係初階玩家駁PS3睇Blu-ray不二之選。至於機頂盒方面，買此機加$1,000有換購GIECDMBTX02H半價優惠（原價$1,980），不過不能駁HDD作錄影，此點須留意。</p><p>規格：42吋、1,920×1,080、10,000:1、5ms、1,033×749×365mm</p><p>韓機也送機頂盒</p><p>LA46A610可以話SAMSUNG現時場內旗艦機種，規格配置都係同系中最高級，1,920×1,080FullHDPanel，高玩1,080p靚畫質，最正行頂級30,000:1對比度，加埋ClearPanel光面屏幕防反光設計，色彩表現更實、更富層次感。HDMI1.3亦係同類機中罕見玩上4個，機面仲靚玩Design「水晶面透明光」，放喺大客廳完全唔失禮。新機落地價$25,580，相同Config.日系機隨時要過3萬，𠵱家跟機再多送MAGICMTV3000「齋睇」高清機頂盒一個。</p><p>規格：46吋、1,920×1,080、30,000:1、5ms、1,131×280×775mm</p><p>日系名機全日製</p><p>SHARP可以話日系機中名牌，最多港人追住買！GX3系列一向以薄身著稱，掛牆時機身厚度僅有123mm，感覺Slim又靚仔。行足數1,920×1,080，Panel玩超視覺BlackTFT，黑位感覺特別實淨！最重要係佢使用新第8代Panel之餘，仲係罕見全日製，$15,980呢個價錢更覺抵玩。顏色偏向方面係走自然色調，相對喜歡睇電視節目嘅人士，感覺會舒服好多。機底細細一條喇叭組件，竟有4組單元、40W總輸出，相當好爆吓，真係有啲估佢唔到！跟機再多送MAGICMTV3000「齋睇」高清機頂盒一個。</p><p>規格：37吋、1,920×1,080、10,000:1、4ms、904×668×293mm</p><p>試機小秘技：必睇高清《創富坊》</p><p>買LCDTV，其實最重要係睇佢個反應時間，無論反應時間標到幾好，但好多人買到返屋企都發現有拖尾情況！<br> 其實𠵱家有咗高清數碼廣播，有一個試機好方法，就係睇「高清翡翠台」嘅《創富坊》，唔係因為佢數字多、睇畫質仔唔仔細，最重要係佢芒底報價嗰兩行字，好多LCDTV都受唔起佢快速移動考驗，真係乜字都睇唔到。唔信？搵日得閒落AV場試吓！</p><p>中原電器行（25063838）<br> 地址：銅鑼灣時代廣場8樓829及9樓911號舖</p></body></html>