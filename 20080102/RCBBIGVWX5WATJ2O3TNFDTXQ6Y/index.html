<html><header><meta charset="utf-8"><title>馮仁昭四圍超：溫拿大馬蝦碌登台 - 馮仁昭</title></header><body><h1>馮仁昭四圍超：溫拿大馬蝦碌登台 - 馮仁昭</h1><p>溫拿五虎前晚喺大馬舉行跨年演唱會，仲發生蝦碌事件，事緣彭健新喺後台換衫嗰陣，鍾鎮濤（阿B）第一個發現佢將件衫前後掉轉嚟着，譚詠麟即時取笑佢：「要出位都唔使用呢招啩？」點知健仔仲死撐話：「我愛溫拿，所以將個名着喺前面。」唱歌嗰陣，健仔又故意摸摸件衫，搶晒四虎風頭。</p></body></html>