<html><header><meta charset="utf-8"><title>千億新抱08冇願望<br>徐子淇：乜都達成咗</title></header><body><h1>千億新抱08冇願望<br>徐子淇：乜都達成咗</h1><p>「千億新抱」徐子淇嫁入豪門做少奶奶，生個觀音女，是不少女人的發奮目標。前晚迎2008除夕倒數，問到徐子淇新年願望，她攬實老公李家誠取暖，幸福滿足地說：「我乜都達成咗！」令人羨慕到暈。</p><p>徐子淇97年14歲入娛樂圈，06年底嫁予恒基兆業少爺李家誠（Martin），成為千億豪門新抱，去年誕下金笸羅女兒李晞彤，大排筵席擺發實宴，老爺、老公錫到燶。前晚2007年最後一夜，徐子淇與夫婿在維港欣賞煙花倒數，多冷的寒風也暖入心。<br> 恒基兆業與新鴻基前晚贊助了合共300萬元予「幻彩詠香江除夕煙花滙演」，恒基主席四叔李兆基一家出海賞煙花。晚上11時，李兆基由兩三個保鑣護駕到達中環九號碼頭，問他新一年可想抱男孫，四叔即時開心說：「梗係想啦！」問他有沒有叫子淇努力？他說：「有，會催佢。」他又指兒子李家誠剛從外地回港，說罷隨即登上「天虹星II」雙體船。</p><p>苦思願望<br>盼香港經濟更佳</p><p>十分鐘後，徐子淇挽實老公李家誠到場，兩人甫下車，即有十個保鑣呈品字形包圍他倆，派頭比四叔更厲害，更引來市民好奇圍觀，指指點點及影相說：「呢個咪徐子淇囉！」徐子淇一身RobertoCavalli白色外套，內襯YSL彩色寶石裙，手上戴了兩枚鑽石戒指，十分富泰，問子淇有甚麼新年願望？她將老公挽得更緊，邊取暖邊想，過了一陣子才甜蜜地說：「我乜都達成咗，有一個好嘅屋企、好老公、又有BB。」之後才說：「希望香港經濟越來越好啦！」談到老爺李兆基要求追男孫，徐子淇說：「順其自然啦，越生得多越好！」<br> 前晚見徐子淇較前清減，問她可是成功收身？她即說：「我冇減肥呀，可能聖誕去日本滑雪，所以瘦咗啦。」她又指囡囡李晞彤仍太年幼，不宜吹風，所以留在家中，並謂看完煙花會回家湊女。至於一同登船的還有李兆基女兒李佩雯、女婿李寧及外孫女等。</p><p>結婚周年<br>讚夫婿優點日多</p><p>至元旦凌晨約12時半，眾人回航逐一登上碼頭。徐子淇與李家誠於06年12月在悉尼舉行浪漫婚禮，剛度過一周年結婚紀念，她透露與老公撐枱腳吃燭光晚餐，問她送了甚麼禮物予老公？她即甜蜜地望着老公說：「秘密！」李家誠也說：「唔講大家聽。」問她做了一年李太有何感受？她說：「Martin好多優點，越嚟越多，𠵱家佢學緊點樣做好爸爸。」她又謂婚後學懂互相遷就。記者打趣問其女兒會叫媽媽未？她說：「未，識得𠵱𠵱哦哦，每日都有好多有趣事。」<br> 採訪：顏英儀、羅慧敏　攝影：陳俊強、娛樂突發組</p><p>最高蘋嬸</p><p>星爺話齋：「一個人如果冇夢想，同條鹹魚有乜嘢分別？」咁徐子淇係咪應該最低限度都set番個目標，譬如話幫李家生番幾個仔咁呢？<br> 蘋果娛樂特派評述員蘋嬸</p><p>娛樂資料庫<br>處女電影拍檔　子淇幸福　BiBi運滯</p><p>1997年，徐子淇以14歲之齡拍攝處女電影《誤人子弟》，參演的還有「友坂里惠師妹」梁寶賢（BiBi）。二人體現「同人唔同命」，徐子淇雖然經過一輪模特兒生涯，但其後扶搖直上，到英國留學並成為碩士，前年更嫁入豪門成為千億新抱，羨煞旁人。<br> 反觀BiBi則星途黯淡，雖然當時獲選中到日本受訓，進軍藝能界，可惜反應欠佳，其後拍過三點式寫真，仍無功而還。03年參選港姐未能入圍，05年再接再厲仍然落選，最近BiBi更跟黃長興分手，並指曹敏莉是第三者。不論事業和感情跟一同出道的徐子淇相差千里。</p></body></html>