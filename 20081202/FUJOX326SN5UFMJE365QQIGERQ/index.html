<html><header><meta charset="utf-8"><title>首度劈至一五折　入場先搶Hysterics</title></header><body><h1>首度劈至一五折　入場先搶Hysterics</h1><p>大減價確實容易令人衝昏頭腦。今日Sistyrmoon開倉，將會再一次衝擊各位的腦袋與銀包，一五折起，有多款今季產品，還有不少Sistyrmoon曾引入過的品牌，又加添吸引力。至於買咩最抵？邊個牌子最多貨？就要睇清楚以下的掃貨攻略。<br><br>記者：梁俊鵬<br>攝影：王文忠<br>Model：Lillian@Starzpeople<br>Makeup&amp;Hair：Meegan&amp;Becky</p><p>攻略1<br>二折掃名牌副線</p><p>Sistyrmoon曾經代理過不少頂級名牌的副線，例如D&amp;G、JustCavalli等款式都屬於較誇張的類別，而且大多是過季貨，除非你係一個名牌狂熱者，否則即使減到二折都可以留番最後才去揀。</p><p>攻略2<br>Hysterics首次減至一五折</p><p>小記承認自己偏心，Sistyrmoon眾多品牌中獨愛HystericGlamour，不過次次減價折頭都到喉唔到肺。今次首次減到一五折，款式亦是大路中有Details，絕對係見得人的款式，到場首先必掃。</p><p>攻略3<br>男裝筍貨多</p><p>發現一堆唔似開倉貨的衫褲，全部都係男裝！Roen自從改由I.T引入之後個價企得好硬，少有大減。今次開倉就減到三折。還有模特兒手執的Prps直腳牛，Basic款絕對可以着多幾年，都一樣三折……建議情侶們絕對要分頭行事。</p><p>攻略4<br>必掃當季Boots</p><p>減得特別勁的有Sistyrmoon自家品牌Iijin與Dimples，採用買多平多的原則，最好相約幾位朋友夾份買。Dimples秋冬鞋款全部$300一對；DakotaMontana、Iijin真皮靴則為$800一對、$1,300兩對、$1,700三對。</p><p>Sistyrmoon開倉資料</p><p>日期：即日起至12月7日<br> 時間：11:30am-9:00pm<br> 地址：尖沙嘴海港城世界商業中心3樓<br> 查詢：23965268</p></body></html>