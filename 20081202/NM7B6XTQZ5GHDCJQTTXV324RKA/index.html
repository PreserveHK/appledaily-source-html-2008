<html><header><meta charset="utf-8"><title>神迹部落：加拿斯識時務 - 蘋果波神</title></header><body><h1>神迹部落：加拿斯識時務 - 蘋果波神</h1><p>聖保羅捧盃hold住，好多人深夜斷呢個熱W<br><br>擂台高分失榜首，我代眾名家恭喜戰鬥員A<br><br>阿仙奴小虎隊今晚接力出場，又博你唔信</p><p>網誌日期：2008-12-2<br> 海嘯威力深不見底，裁員及逆境求生術成各媒體主打新聞，連公司隔籬間年年賺數億嘅大機構，都要喺年尾唔只請人上飯局，還請兩百多位員工食無情雞；市況之嚴峻，半年前大家想也未想過。阿仙奴作客爆大冷贏車仔，很多人也沒想過，我想該談一談加拿斯。<br> 對這位自負的法國人，在效力車仔時，被傳因踢中堅不成，與當時主帥摩連奴反面，更揚言若再被派上陣，會不惜將球踢入己方網窩。加拿斯之後來到阿仙奴任亨利的隊長繼承人更可踢中堅，小弟認為此子場內表現合格，唯一瑕疵是未捧盃；他不是沉默的基拔圖施華，以他31歲，在這支小虎隊指指點點也理所當然；但家醜不出外傳，更背上破壞士氣嘅罪名，其實我想他為波士雲格卸去近期劣績下帶來嘅不少壓力。<br> 當眾人焦點放在他身上時，雲格借勢讓法比仔提早當隊長，加拿斯出事後哼一句也沒有，近兩戰復任正選，但隊友慶祝佢唔埋去；剛贏車仔，球員完場後圍在中圈擁抱，他據報將球衣擲去擁躉坐的觀眾席，與球迷一同慶祝，然後光着身返更衣室。沒有人不會犯錯，我想放下隊長重擔嘅加拿斯，喺事後以沉靜同實力證明自己嘅存在價值。畢竟這是支有潛質但未夠班爭標嘅超新星球隊，過多兩年，加拿斯也已捧着逾億港元人工離開，阿仙奴嘅前景，其實與他的關係越來越淡。<br> 一如以往，上班前走進某連鎖快餐店，準備排隊購票之際，一位職員竟送我一免費試食迷你車仔麵券，其實我知道會吃不飽，但盛情難卻，惟有加了杯熱飲；坐着附近盡是公公婆婆，我那刻有點尷尬。呢個時勢，為求存人人各出奇謀，我只想埋首吃完碗麵，快步離開趕上班。<br>  http://hk.myblog.yahoo.com/appleballmen/ <br> <br> 蘋果波神個人資料<br> 英國足球狂熱，願能年年去朝拜。<br> （本欄暫別，革新版再見）</p></body></html>