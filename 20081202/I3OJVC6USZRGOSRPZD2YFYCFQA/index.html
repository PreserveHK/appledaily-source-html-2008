<html><header><meta charset="utf-8"><title>中環在線：何超瓊多得市淡易請人 - 李華華</title></header><body><h1>中環在線：何超瓊多得市淡易請人 - 李華華</h1><p>金融海嘯衝擊下，有財團因缺水擱置澳門項目嘅工程，賭王千金信德（242）董事總經理何超瓊都話，集團會先主力搞成功率較高嘅項目，所以同杜拜Jumeirah合作嘅酒店會如期發展，又強調內部資金冇壓力，仲話𠵱家逆市係請人嘅好時機。<br> 不過新項目申請建築批文需時，所以暫時未知會請幾多人。<br> 佢直認喺過去幾年澳門發展高峯期，想請建築工人同員工有啲難度，但隨着博彩業開始放緩，預期市場陸續有番啲年資高、富經驗嘅人才供應，有利集團請人咁話。</p><p>酒店落成時間啱啱好</p><p>何超瓊透露新項目最快都要3至4年至完成，除非大吉利是，未來幾年有大災難發生，否則到時澳門旅遊業應該發展得唔錯，咁個酒店項目落成，咪啱啱好配合到時嘅市場需求囉。</p></body></html>