<html><header><meta charset="utf-8"><title>柴娃娃錄奧運歌　冇到<br>GiGi志不在港冷待無綫</title></header><body><h1>柴娃娃錄奧運歌　冇到<br>GiGi志不在港冷待無綫</h1><p>梁詠琪（GiGi）前晚出席好友黃真真導演新戲首映，談到因沒簽無綫歌手約，而沒拍攝該台奧運歌MV，GiGi表示沒接到監製邀請，她毫不在乎的說自己已錄了四、五首奧運歌曲，還謂沒簽無綫彈性比較大，比較適合其發展。</p><p>鄭融、農夫、盧巧音、曾志偉、梁詠琪、Freeze及ILoveYouBoyz等，前晚在九龍灣Megabox出席新戲《六樓后座2家屬謝禮》首映禮，有份客串的林嘉欣因膊頭肌肉發炎而缺席。<br> 有份客串的曾志偉到場後，Freeze隨即出現，四人被要求合照，志偉竟尷尬至面紅，事後他說：「平時只有我攬人腰，估唔到呢三個女仔一埋嚟就攬我腰，我都有腰㗎，有呔㗎。」</p><p>沒合約彈性大</p><p>梁詠琪表示與導演黃真真十分友好，故特來撐場，她下月便拍攝馬偉豪執導的新戲，男主角已定，她說：「人選好有新鮮感，好有驚喜，等電影公司公佈。」日前無綫廣邀歌手拍攝奧運宣傳歌MV，沒簽無綫的楊千嬅、梁詠琪及陳慧琳等都沒出現，監製指已發出邀請，只是她們沒時間。GiGi前晚說：「我都收唔到邀請，冇所謂啦，我都錄咗四、五首奧運歌啦，我諗冇被邀請同合約無關，如果邀請我，奧運嘅嘢我一定支持。」GiGi沒簽無綫歌手約已一年，問她是否少了很多無綫的工作，她說：「唔係，有時都有call我上節目，係我嘅重心唔喺香港，中、港、台三地四圍走啫。我覺得冇簽一年，彈性大啲，比較適合我。」<br> 江若琳表示戲中最難忘是導演要她與田原「裝假狗」，她說：「我哋要扮hiphop型嘅sexymodel，導演預備鮮紅bra同啲缽仔糕畀我哋，平時冇㗎嘛，做戲試吓幾得意。」<br> 盧巧音則謂最近忙籌備國語碟，因她剛宣佈與男友EricSo分手，惹來很多狗仔隊跟蹤，問她可會請前男友欣賞《六》片，她說：「暫時唔會。」二人能否再見亦是朋友？她說：「點都要啲時間。」<br> 此外，農夫昨日到新城接受訪問，談到有否邀請陳冠希睇首映？C君說：「我有邀請老闆DJTommy，唔通叫佢（Edison）專登返嚟睇咩。」有否邀請前女友唐寧？陸永說：「梗會叫佢，真係朋友嚟㗎，不過未約佢。」<br> 採訪、攝影：馬建華</p></body></html>