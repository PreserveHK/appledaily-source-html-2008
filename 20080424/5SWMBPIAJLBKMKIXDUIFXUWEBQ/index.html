<html><header><meta charset="utf-8"><title>傅穎　單Cream走天涯</title></header><body><h1>傅穎　單Cream走天涯</h1><p>由餅女變日式索女的Theresa（傅穎），一向是少男殺手，繼之前推出個人大碟《MyCupOfT》第二版後，最近又忙於灌錄最新大碟，不見天日，仲要做埋收身代言人。越忙越紅的她和餅女時期看落截然不同，一張可愛娃娃瓜子臉，肌膚白裏透紅，對眼仲會電死人，真的羨煞旁人！娃娃美少女獨門護膚心法原來就只隨身攜帶保濕霜，一支Cream去到邊搽到邊。就係咁Easy？<br><br>記者：陳諾堯<br>攝影：譚盈傑</p><p>清水洗面至中六</p><p>眼見Theresa面部肌膚白滑幼嫩，一定要問她有甚麼護膚心得，但原來天生麗質的她，對護膚沒甚麼要求。「我本身皮膚敏感，易亁燥，所以一定會選擇超保濕和防敏感的護膚品。但係我其實係一個好懶嘅人，我到中六為止都只係用清水洗面，之後有買過市面上一些洗面用品，發覺都幾好，才開始花多少少時間護膚。」嘩！Theresa咁講認真令人既羨且妒，連買護膚品嘅錢都可以慳番！「我好少話飲咩美容湯水，通常媽咪煲湯都係畀我潤喉，我嘅皮膚喺入行前後都係差唔多，可能就係因為我飲食比較清淡，我一向唔食牛肉同煎炸食物，所以好難先會有暗瘡，就算有都會好快痊癒……」講夠未？點解上天咁唔公平！「HerCupofT」亦一如護膚淡若水，「飲品我淨係暖水或茶，要TakeCare好自己身體，皮膚先會跟住好。」</p><p>處女面霜</p><p>自言中六以後才第一次用潔面用品的Theresa，計計數，都成廿歲女才第一次塗面霜，處女面霜是Clinique，貪佢夠滋潤同防敏感，「我一到冬天轉春天，就有脫皮現象，要特別小心護理Keep住搽保濕用品。而我自己好鍾意MoistureSurge系列，特別是今次全新的ExtendedThirstRelief，我鍾意佢幾時都用得，係Cream之餘仲可以敷厚厚一層做埋Mask，就算要出Trip有佢都好方便，連我媽咪試過都話好！」</p><p>MakeupTips@Theresa</p><p>「化一個靚妝底霜就最緊要，一定要揀啱適合自己嘅粉底，我通常都會用本身有保濕同美白成份嘅粉底，因為上鏡始終係要白先靚，加上自己皮膚偏亁。我化妝就最着重對眼，對眼畫得仔細些，個人望落去都會精神，我平均化一個妝要個半鐘，但係如果平日就好快搞掂。」</p><p>Theresa'sChoice：<br>DermaWhiteCompactMakeupSPF15PA++$350（粉芯連粉盒）</p><p>最啱夏天的透白自然粉餅，不含油脂的配方，能控制油脂分泌，有8種色調選擇。</p><p>DermaWhiteLiquidMakeupSPF15PA++$260/30ml</p><p>保濕粉底液，感覺清凉，能塑造出柔和的啞致效果，更可持續長達8小時。</p><p>十級保濕</p><p>Clinique的粉紅系列MoistureSurge，一向都深受大家歡迎，用過佢嘅朋友都知呢條Line係超級滋潤保濕。就連Theresa都話要日日帶住MoistureSurgeExtendedThirstRelief出街，貪佢夠方便，仲可以化咗妝都搽上面，整天隨時保濕都得。全個系列中，小記就覺得以下呢幾樣最得！</p><p>全新MoistureSurgeExtendedThirstRelief$330/50ml（5月1日起發售）</p><p>含嶄新的滋潤劑HydroxyethylUrea和甘油，令保濕功效更持久。HydroxyethylUrea更能滲透角質層，為肌膚灌水。</p><p>MoistureSurgeFaceSprayThirstySkinRelief$170/125ml</p><p>只需在肌膚亁時噴一噴，就能將水份鎖緊，令肌膚時刻水嫩幼滑。</p><p>MoistureSurgeRefreshingEyeMask$200/10對</p><p>敷上眼膜後休息10分鐘，每星期做1-2次，令雙眼肌膚保持濕潤和水份均衡。</p><p>女大十八變</p><p>查詢：Clinique（21968480）</p></body></html>