<html><header><meta charset="utf-8"><title>BlogBlog趣：蘇超雙雄難突圍 - 蘋果波神</title></header><body><h1>BlogBlog趣：蘇超雙雄難突圍 - 蘋果波神</h1><p>卡廸夫城同老樸咁快鬥留力，爭5月中足總盃<br> 對付奧尼爾，馬刺也用「奇」招<br> 希比停3場，在阿仙奴生涯完結？<br> 西布朗穩升超聯，即棄菲臘斯？<br> 27歲謝菲斯或因傷掛靴，雲格好彩當年掟得快</p><p>最新動態</p><p>上周中難得賽事選擇不多下，捱夜睇足蘇超榜首大戰些路廸對格流，好彩有驚喜。該場比賽值A級水準，數萬觀眾目睹中村俊輔射入金球，又有紅牌同12碼宴客，最後務必要贏嘅些路廸鳴完場笛前入波勝出，保爭標希望；完場後雙方更講手，死敵對戰，果然戲味甚濃。<br> 可惜從小睇波，蘇超打來打去都係呢兩隊，貧富懸殊比香港更嚴重，今屆升班馬基特拿爛尾，疑似強隊赫斯由東歐人入主，一度有起色，以為可以上前挑戰成三強鼎立，可惜越搞越糟，今屆落入護級組；蘇超玩三循環後又在季尾設護級同爭標組，除求賭波友外，其他嘅根本無法投入。<br> 小弟認為，兩雄已值英超中型班水準，多年來要求兩隊加入英超放棄蘇超聯嘅聲音只聞樓梯響；但其實可考慮用外卡邀他們踢英聯盃或英足盃；否則兩隊屆屆在國內死戰，進步不會大，去到好似今晚足協盃4強對意甲中上型班費倫，以得番半力嘅格流，應該見底咯。<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>