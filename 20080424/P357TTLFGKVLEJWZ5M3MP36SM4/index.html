<html><header><meta charset="utf-8"><title>賀節團：請媽媽遊澳擦蟹</title></header><body><h1>賀節團：請媽媽遊澳擦蟹</h1><p>快到母親節，趁今年荷包多少少閒錢，最好送媽媽一個豪華假期，等佢哋煮少幾日飯，好好嘆多幾日！康泰旅遊推出母親節7天澳洲豪華團，可以陪媽媽暢遊悉尼、開恩茲大堡礁、熱帶雨林、黃金海岸及去翠兒河餵塘鵝、捉泥蟹，以及品嚐新鮮生蠔，單是捉蟹已夠媽咪開心大半天了吧。平日跟鴨仔團最怕凌晨MorningCall搭內陸機，為體貼母親，此團特別將內陸機行程安排在黃昏時段，唔使瞌眼瞓舟車勞頓咁辛苦，可算設想周到。此外，參加母親節團嘅媽媽仲可以收到蛋糕一個及心意卡一張，去旅行都有禮物收，聽落都零舍溫馨。母親節澳洲團價錢每位$13,499起，只辦5月7日一團。<br><br>記者：劉嘉蕙</p><p>查詢：21088888（康泰旅行社）</p></body></html>