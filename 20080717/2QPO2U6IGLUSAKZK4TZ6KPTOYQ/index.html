<html><header><meta charset="utf-8"><title>轉會險拆夥<br>at17停產兩年出四碟補數</title></header><body><h1>轉會險拆夥<br>at17停產兩年出四碟補數</h1><p>at17最近推出了全新EP《OverTheRainbow》，原來她們已經兩年多沒有推出唱片，由於轉唱片公司，打亂了她們推出唱片的時間表。經過今次轉會經歷，林二汶和盧凱彤（Ellen）更加珍惜at17這個組合，且今年內會推出四隻EP以饗樂迷。</p><p>早前at17由於轉會關係，令推出新碟的日子一拖再拖，等了兩年半時間，其最新EP終於面世。對於這一日，林二汶和盧凱彤笑言等到變了長頸族，二汶說：「我哋之前睇其他歌手轉會好似好煩咁，當時我都唔明有幾煩，以為傾好晒就係㗎啦，點知今次到自己面對，先深深體會到當中有幾咁煩，我哋都經歷咗一段好迷惘嘅日子，𠵱家終於見到曙光。」</p><p>缺一寧願轉行</p><p>Ellen覺得在這段等待的日子中，她與二汶的感情昇華到另一個層次，她說：「我哋都擔心過at17係咪就咁冇咗，但呢件事嘅得着就係我哋決定一日有at17嘅存在，就要係二汶加Ellen，如果少咗其中一個，都寧願唔做呢行。」<br> at17甫轉換新唱片公司，便加緊工作步伐，她們準備一年內推出四隻EP，以春夏秋冬四個季節做主題，Ellen說：「其實呢兩年我哋都有寫歌，我哋想做番呢兩年冇做嘅工作，所以係咁出碟，希望用一個特別嘅形式推出唱片，大家儲齊四隻碟就可以放入一個folder入面。」</p><p>Fans誤會解散</p><p>二汶又指不少fans追問出碟日期，有些更誤以為at17真的會解散，她說：「我哋之前係分開過一段時間做各自嘅嘢，fans就誤會我哋解散，見到我哋就不停追問以後係咪唔會再有at17，𠵱家佢哋可以放心，絕對冇咁嘅事。」<br> 採訪：李珮洳　攝影：仇志德<br> 髮型：Derrick（Chin.G）　化妝：KrisWon</p></body></html>