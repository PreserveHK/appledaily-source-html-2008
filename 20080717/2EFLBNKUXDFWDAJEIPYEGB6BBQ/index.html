<html><header><meta charset="utf-8"><title>優先上演：24寸腦芒睇全高清</title></header><body><h1>優先上演：24寸腦芒睇全高清</h1><p>上面提到一大堆高清專用嘅電腦裝置，但點解偏偏獨欠咗睇Blu-ray必備嘅電腦芒？其實，買邊類芒真係因人而異，尺寸唔同，價錢就差一截，而即將推出呢款SamsungT240，佢就屬於走大眾化路線嗰款！屏幕闊度達到24吋，對高清發燒友嚟講當然唔夠玩，但若然用埋上網、文書處理或者打機，咁24吋可謂啱啱夠用。既然用嚟睇高清，當然唔少得就係FullHD嘅規格，T240支援1,920x1,200解像度，完全食得起高清必備條件；同時，LCD芒背後亦配置HDMI高清輸出端子，就算唔用佢嚟睇碟，直駁PS3或者XBOX360，一樣可玩盡高清遊戲。</p><p>解像度：1,920x1,200<br> 對比：20,000：1<br> 端子：D10、DVI、HDMI<br> 尺吋：24吋<br> 約$6,000<br> <br> 康藝(2307-7345)</p></body></html>