<html><header><meta charset="utf-8"><title>千里迢迢見證愛兒成家<br>偉仔媽讚嘉玲勇敢100分</title></header><body><h1>千里迢迢見證愛兒成家<br>偉仔媽讚嘉玲勇敢100分</h1><p>梁朝偉與劉嘉玲下周一在佛國不丹舉行婚禮，昨日偉仔母親和妹妹一家人已先飛到泰國，準備轉機往不丹。對於兒子成家，偉仔母親坦言感到老懷安慰，又盛讚準媳婦嘉玲做足100分，對於她在婚前剖白被擄拍裸照真相，梁媽媽讚她很勇敢。　泰國直擊</p><p>梁朝偉與劉嘉玲結束20年愛情長跑，下周一在不丹共諧連理，雙方家長和約一百名賓客將會在不丹見證他們的婚禮。梁媽媽昨日在女兒一家陪同下，乘搭早上約9時的班機飛往泰國，當她們抵達曼谷後，記者上前拍照，梁媽媽和家人態度均十分友善。</p><p>「佢好叻女」</p><p>梁媽媽說：「今日我同個女、兩個外孫會先留喺曼谷玩，因為兩個孫剛剛由美國返嚟放暑假，所以想帶佢哋喺泰國玩完先過去不丹會合偉仔。」<br> 眼見兒子即將成家立室，梁媽媽坦言感到很安慰，她說：「仔女都結晒婚，又有兩個外孫，真係冇嘢求啦！上天對我不薄，偉仔咁多年嚟都好孝順，個女都好乖。」<br> 問梁媽媽認為準媳婦劉嘉玲值多少分時，她笑說：「佢好叻女，梗係100分，外邊人係要傳我哋不和，就由得人哋傳啦！我控制唔到，但我對呢個新抱好滿意。」至於嘉玲在婚前剖白多年前被擄拍裸照真相，梁媽媽說：「當年發生呢啲事佢都唔想，係環境逼成，但佢好勇敢。」&#13;</p><p>否認不和</p><p>問到梁媽媽是否想嘉玲和偉仔婚後盡早製造下一代？她說：「隨緣啦！最緊要佢哋開心，咁我就會開心。𠵱家我咁嘅年紀，仔女又大晒啦！我都冇乜嘢牽掛，𠵱家最緊要係享受自己嘅時間。」<br> 早前有傳梁媽媽與嘉玲為了婚禮舉行地點鬧不和，對此梁媽媽說：「冇啲咁嘅事，不丹係一個唔錯嘅地方，我又未去過，值得去吖！遠少少都冇所謂，最緊要佢兩個鍾意。」<br> 採訪、攝影：曾小嘉</p><p>話你知：UmaParo親近大自然</p><p>梁朝偉與劉嘉玲下周一會在不丹第二大城市帕羅一間三層高傳統建築的UmaParo酒店舉行婚禮，此五星級酒店位於海拔2,000米，是不丹最高位置，距離機場約15分鐘車程。
</p><p>29客房無書枱</p><p>UmaParo前身是不丹貴族的寓所，倚山而建，只有29間客房，可容納100人。簡約的室內設計令你置身於舒適的環境，而且每一個房間均沒有書枱，嘉玲與參加婚禮的賓客都能放下平日工作的煩憂，完全投入放假心情。</p><p>玩食夠晒健康</p><p>不丹人最愛親近大自然及運動，故星期一至六下午5時，酒店設有免費瑜伽班，也有不少活動課程，如射箭課程供旅客參加，並設有泳池、健身室及水療美容中心等設施，餐廳供應的有機食品更可令一眾賓客食得健康。</p><p>環保熱石Spa</p><p>不丹是環保國家，民風淳樸，故酒店盡量使用天然光，甚至太陽下山後也盡量不開燈，連在酒店的水療中心浸Spa，也是將燒熱了的石頭放入水中，嘉玲和偉仔都可享用這種不丹人平日洗澡所用的熱石Spa，絕不浪費之餘又非常環保。</p></body></html>