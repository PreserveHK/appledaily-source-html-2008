<html><header><meta charset="utf-8"><title>賭王雙嬌　惱人青春<br>超蓮陷冷戰　超雲嘆空虛</title></header><body><h1>賭王雙嬌　惱人青春<br>超蓮陷冷戰　超雲嘆空虛</h1><p>澳博上市，賭王何鴻燊揚言要分幾手股票予妻女，不過，暫時未能𠱁得三房女兒開心。索爆ball場的18歲超雲和17歲超蓮，近日各自遇上感情困擾，超蓮與18歲男友徐鈺恆（Tim）吵架四天，滿懷心事，超雲則苦無追求者，更自認感情事一塌糊塗。</p><p>賭王何鴻燊的澳博昨日成功掛牌，前晚他風騷陪任東華副主席的三姨太陳婉珍，以及女兒何超雲、龍鳳胎何猷啓和何超蓮，到灣仔君悅出席「東華138周年紀念之賢仁匯聚獻愛心」慈善晚宴，出席的還有何超瓊、蔡加敏與丈夫和楊千嬅等。</p><p>拒胞姊分憂</p><p>賭王三名子女甫到場即被傳媒包圍，風頭媲美父母。何超蓮穿上購自HarveyNichols的粉橙色露肩裙，心口卻因敏感出現紅點，問她為何不帶男朋友仔？她即表示兩人嘈交，但未分手，問她是否媽咪不准拍拖，她說：「唔係。」有第三者？她說：「唔係。」準備分手？她說：「唔知呀，我哋嗌咗三四日交，平時都有同家姐傾心事，但今次冇囉，我自己可以解決。」<br> 問超蓮男友有否哀求原諒？她雖然面露尷尬，不想多講，但仍然有禮貌地說：「有呀，都係唔講喇。」超蓮每次回港，都吸引大批記者追訪，問她可習慣？她說：「跑步就介意，因為我同細佬一齊跑步，佢哋企中間會阻住我。」超雲一身Lanvin綠色裙，表示對妹妹的戀情困擾不知情，她說：「唔知，完全唔知，我自己感情生活都一塌糊塗。」她謂現時沒拍拖，她說：「都冇人追，點拍呀？」</p><p>蔡加敏追仔</p><p>產後兩個月的蔡加敏，透露女兒已經重13磅半，更因未決定中文名領出世紙而被罰款，她說：「𠵱家返工，好唔捨得個女，我諗會裝部webcam睇住佢，𠵱家佢一個星期重一磅，抱到我腰痛。」夫家是潮州人，重男輕女，她直言要努力造人，她說：「唞一年先，之後想追個仔，生唔到再追，追唔到又再生，生到為止。」<br> 此外，前晚楊千嬅穿Chlo囗露背裙獻唱，她笑言貼了十幾年膠紙，十分安全，她說：「走光唔擔心，最多俾人笑似男人，香港先生都勁過我。」<br> 採訪：LawWaiMan<br> 攝影：MatthewLam&#13;</p></body></html>