<html><header><meta charset="utf-8"><title>TubeTop短裙拍MV<br>HotCha狂野凳舞打定底</title></header><body><h1>TubeTop短裙拍MV<br>HotCha狂野凳舞打定底</h1><p>女子組合HotCha為了擺脫少女形象，在新歌《小野蠻》的MV中，嘗試性感狂野裝扮，並以凳作伴勁歌熱舞一番，不過成員Winkie與Crystal都覺只屬小兒科，因為二人在大學時代，已穿上bratop熱褲表演，這次拍MV也做好安全措施防走光，Regen則因穿高踭凉鞋而寸步難行。</p><p>組合HotCha日前為新歌《小野蠻》拍攝MV，一改以往少女形象，搖身一變，成為狂野之女，穿上性感裝束，勁歌熱舞，為了這個MV，她們還特地訂造了一個旋轉舞台，每人有一個不同的佈景，帶出三人不同的形象，HotCha都為新形象而興奮，尤其是Winkie與Crystal，因為二人在大學時代已是跳得之人，對於以凳作伴，可謂駕輕就熟。</p><p>「唔想仲係細路女」</p><p>雖然穿得性感，但HotCha三人均做足安全措施，以防走光，Winkie謂：「其實以前讀書跳舞時着得仲性感，就咁bratop熱褲都係咁跳，所以今次都唔係好性感。」Crystal都認同，還說：「不過今次就凸顯咗我哋三個都可以有成熟嘅一面，唔想成日俾人覺得仲係細路女。」</p><p>高踭鞋跳舞絆倒</p><p>反而Regen因為穿上4吋多的高踭鞋，顯得寸步難行，跳舞時不慎絆倒，要稍作休息，Regen解釋：「因為着咗高踭凉鞋，唔係好慣，有啲企唔穩。」HotChat是跳舞組合，當然希望嘗試跳不同舞步，每次都想帶給人新鮮感，正如Winkie所說：「今次我哋會有好多一齊跳嘅舞步，有一定難度，都好考我哋嘅默契，我哋都練咗好耐。」<br> 採訪：胡比　攝影：葉君海</p></body></html>