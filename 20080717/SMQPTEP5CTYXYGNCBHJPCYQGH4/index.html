<html><header><meta charset="utf-8"><title>數碼達人（2）：<br>唔使$5,000　買得一個Note</title></header><body><h1>數碼達人（2）：<br>唔使$5,000　買得一個Note</h1><p>砌機功能雖然高，但講到慳位好用都係Notebook好！當Blu-ray砌機都做到$4,500有找，上網、文書Notebook𠵱家原來亦已經賤到Under$5,000，仲要細到巴掌大，甚或玩十幾吋大芒DesktopReplacement都仲得。<br><br>記者：朱崇德<br>攝影：伍慶泉</p><p>細細部周圍Note</p><p>ASUSEeePC901$4,798/a<br>5-6小時最長氣</p><p>呢期最紅，10人出機8人揀佢！Mini-Note潮可以話由EeePC帶起；最新版901喺CPU、硬碟等容量及速度上加強，係咁多部Mini-Note行得最爽最順一部，基本玩齊Bluetooth、130萬像素CAM仔，同現時最高階802.11n無線傳輸（以往一般過萬元機先有得玩），咁細部機仲質得落3個USBPort，再加上佢實玩有5-6小時續航力，亦係最長氣一部。有黑白兩色，白機最搶、長期缺貨。</p><p>Profile:IntelAtom1.6GHz、1GBRAM、12GBSSD、8.9"LCD、802.11n、1.33kg</p><p>AcerAspireOne$3,498/a<br>最平最輕LED背光</p><p>Acer近兩個星期新作AspireOne，規格明顯追EeePC嚟打；強處一樣咁順，但價位平1千、仲要係0.89kg最輕一部；唔識貨會嫌佢行Linux，但行內人通水，跟機雖冇Driver碟，但硬件規格同EeePC差唔多一樣，網上Download借過嚟轉Vista或XP都唔難！另一賣點係玩LED背光顯示，夠光猛之餘，用只有EeePC3容量的2200mAh電，都有2-3小時續航力，勁！</p><p>Profile:IntelAtom1.6GHz、1GBRAM、8GBSSD、8.9"LCD/LED、802.11b/g、0.89kg</p><p>HPMini-Note2133$4,999/a<br>特大Keyboard最好打</p><p>呢部係筆者最愛，雖然佢唔似得EeePC咁行Atom同SSD硬碟，故耗電量會較高，令實用操作時間只有1個鐘！但佢行大Keyboard係唯一真係打到字嘅Mini-Note，對於經常外遊出Trip，可以叉住電用嘅人，佢嘅實用性高啲。另有$3,999Linux版連Driver碟，不過長期冇貨，都係買$4,999VistaHomeBasic版吧啦！</p><p>Profile:VIAC7-MULV1.2GHz、1GBRAM、160GBHDD、8.9"LCD、802.11b/g、1.19kg</p><p>KOHJINSHASA1F00KHC$4,299/b<br>強玩TouchScreen篤芒寫字</p><p>睇硬件配置，都知佢係較舊世代產物，不過正版日本出品，再加佢係行XP，操控速度感覺尚算OK，此機最過癮係好似TabletPC咁玩轉芒又可以手寫TouchScreen，而且一樣係超羽量級版本，呢個價位都算收貨有餘。</p><p>Profile:AMDGeodeLX800500MHz、512MBRAM、40GBHDD、7"接觸式LCD、802.11b/g、0.99kg</p><p>十幾吋大大Note</p><p>HASEEQ540X$2,999/b<br>$2,999最平NB</p><p>唔使3千買Notebook，呢部國產神舟係首選！規格唔高，但上網、文書絕對有餘，買畀小朋友做功課最啱，絕對唔怕佢偷偷裝OnlineGame。跟機系統行Linux，加$599可轉XP；冇光碟機，機身有4個USBPort，有需要可另購外置燒碟機；基本系統算穩定，冇乜投訴。</p><p>Profile:Celeron-M5502.0MHz、512MBRAM、80GBHDD、13.3"LCD、802.11b/g、1.89kg</p><p>BenQR43$4,999/a<br>靚Design燒DVD</p><p>唔使$5,000，仲要威到玩Design，台產BenQ都算有啲計，規格一般入門級，內置燒DVD光碟機，四合一讀卡器，都算多媒體功能齊備，跟機有VistaHomeBasic。</p><p>Profile:IntelCore2DuoT52501.5MHz、1GBRAM、120GBHDD、14.1"LCD、802.11b/g、2.38kg</p><p>ToshibaL40$4,999/c<br>日本NB極度穩定</p><p>估唔到日本貨都可以做到呢個價，Toshiba嘅NB出名硬淨耐用，雖然同價位相對會比BenQ慢，但如果做嘢穩定勝於一切，呢部有得諗；一樣有DVDSuperMulti燒碟、6-in-1讀卡器、行VistaHomeBasic，但2.7kg重量，攞出街免問。
</p><p>Profile:IntelDual-CoreT23101.46MHz、512MBRAM、120GBHDD、15.4"LCD、802.11b/g、2.7kg</p><p>a.數碼時代（23600082）<br> 地址：深水埗高登電腦中心1樓73-74室<br> <br> b.海洋科技（27299029）<br> 地址：深水埗高登電腦中心1樓93-94室<br> <br> c.DragonTech（27280677）<br> 地址：深水埗高登電腦中心1樓95室</p></body></html>