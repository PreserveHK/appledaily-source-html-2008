<html><header><meta charset="utf-8"><title>余慕蓮獲188萬人捧場</title></header><body><h1>余慕蓮獲188萬人捧場</h1><p>余慕蓮昨日出席無綫節目《向世界出發》在將軍澳舉行的祝捷會，謝賢和林燕妮剛巧出埠工作，所以只得她獨力撐場。會上公佈《向世界出發》收視最高有31點，觀眾人數為194萬9千，而余慕蓮有份參與的單元「勿以善小而不為」收視最高有30點，觀眾人數高達187萬9千，成績理想。</p><p>冇諗過做主角</p><p>余慕蓮直言覺得開心，她說：「從來冇諗過有機會做主角，以前我多數做垃圾婆或者茄喱啡，邊度有人會問我收視，今次咁好成績梗係開心。」在旁的陳志雲與余慕蓮閒談時，問她有否計劃運用建學校所剩餘的錢？余慕蓮說：「唔係剩番好多錢咋！公司又唔係畀咗好多錢我，好彩我做咗幾十年都有啲榖種，早死嘅話咪捐晒出去，如果唔係咪留番嚟睇醫生或者住老人院！」至於會否再拍劇，余慕蓮則說：「有劇梗係做，不過一定要有對白。」採訪、攝影：何慧斯</p></body></html>