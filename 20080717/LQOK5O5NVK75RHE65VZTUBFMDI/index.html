<html><header><meta charset="utf-8"><title>仲夏娃娃：A貨樂基兒拋32C撼動漫Maggie</title></header><body><h1>仲夏娃娃：A貨樂基兒拋32C撼動漫Maggie</h1><p>「動漫Maggie」李曼筠、「A貨樂基兒」周秀娜及「邦民女」Kama等，昨日穿上鮮艷比堅尼出席活動，雖然李曼筠身材及知名度佔優，但周秀娜谷胸迎戰，同樣搶鏡。不過眾女大派冰淇淋之時，卻要忍受司儀的鹹濕笑話。</p><p>性感美少女市場競爭激烈，昨日周星馳旗下位於尖沙嘴的商場gi，舉行「美女beachlook迎夏日」，「動漫Maggie」李曼筠、「A貨樂基兒」周秀娜（Chrissie）、「邦民女」羅凱珊，及粥粉麵飯的「飯」孫慧雪（阿雪），齊齊穿上性感比堅尼，要俯身炮製生果特飲，更要忍受司儀多次講有味笑話，慘遭性騷擾。</p><p>任拍友高炒</p><p>現場所見，以33D李曼筠身材最厲害，吸引大量拍友狂影她的胸部，她則淡定說：「唔會怕醜，都係整嘢食啫，可能前面個啲遮住我，佢哋咪要舉高影囉，佢哋唔會傷害到啲乜。」至於司儀大講有味笑話，她說：「當耳邊風囉，我把刀好利，要留心切嘢，都冇特別聽，說話係人哋講，我做番自己嘢。」她直認在香港沙灘游水、曬太陽，甚少着比堅尼，在外國也不會考慮裸曬，她又透露書展出新書，會有泳衣照及自稱「幼嫩文筆」的寫作。</p><p>邦民女認輸</p><p>其餘三位女模明顯風頭稍遜，但異口同聲表示沒有留意司儀講話內容，32C「A貨樂基兒」周秀娜說：「今日少少驚，未做過好似好近人嘅商場泳衣活動，我都有貼晒膠紙囉，我唔介意健康性感，最緊要大家鍾意我。」談到風頭被搶，她說：「唔覺，大家各有千秋囉。」但「邦民女」則自動認輸說：「一定唔夠佢哋嚟，身材差好遠。」<br> 採訪：羅慧敏　攝影：葉君海</p></body></html>