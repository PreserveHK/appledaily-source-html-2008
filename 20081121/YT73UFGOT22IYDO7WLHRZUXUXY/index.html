<html><header><meta charset="utf-8"><title>姬妮芙為穿皮草認錯</title></header><body><h1>姬妮芙為穿皮草認錯</h1><p>荷李活女星姬妮芙柏露（GwynethPaltrow）早前喺意大利名牌Tod's嘅秋冬系列新廣告中，以狐狸毛皮草、皮革手袋同皮靴上陣拍照，結果俾動物權益組織PeTA發聲明譴責。姬妮芙近日就對自己曾披真皮草表示毫不知情，仲發信向PeTA致歉。佢喺聲明中表示悔意，仲話以後都唔會再着皮草。以過百萬美金邀姬妮芙當代言人嘅Tod's，暫時就未對事件作回應。</p></body></html>