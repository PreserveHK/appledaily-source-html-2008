<html><header><meta charset="utf-8"><title>馮仁昭四圍超：鍾舒漫浸溫泉冇尷尬 - 馮仁昭</title></header><body><h1>馮仁昭四圍超：鍾舒漫浸溫泉冇尷尬 - 馮仁昭</h1><p>鍾舒漫、周美欣、龔茜彤同蔣家旻四個女仔噚日一齊去旺角宣傳無綫新節目《頑遊關西》，鍾舒漫同三位主持仲即席浸溫泉，養眼香艷。鍾舒漫話朋友知佢去日本，就嚇佢一定會瘋狂購物破財，所以佢就引以為鑑，見到好鍾意嘅衫先入貨，而周美欣就覺得四人浸溫泉肉帛相見有啲尷尬。</p></body></html>