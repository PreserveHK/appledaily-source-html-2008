<html><header><meta charset="utf-8"><title>鄭俊浩青龍獎失準捱批</title></header><body><h1>鄭俊浩青龍獎失準捱批</h1><p>韓國影壇盛事「第29屆青龍電影獎頒獎禮」前晚曲終人散，不過連續7年同女星金慧秀做司儀嘅鄭俊浩，當晚表現失準，不但多次叫錯戲名同嘉賓名，又好幾次搞錯頒獎程序。雖然鄭俊浩喺頒獎禮後有為自己連番失誤道歉，但仍然有大批觀眾喺網站留言大鬧，仲話畀金慧秀一個人主持更好。</p></body></html>