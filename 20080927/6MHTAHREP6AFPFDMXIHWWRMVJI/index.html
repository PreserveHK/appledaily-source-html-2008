<html><header><meta charset="utf-8"><title>癲后Amy打Fans惹官非</title></header><body><h1>癲后Amy打Fans惹官非</h1><p>英國樂壇癲后AmyWinehouse又惹官非，日前佢喺倫敦一個舞會上，同場一名叫ShereneFlash嘅30歲女舞蹈員fans要求同佢合照，Amy竟然一拳打落人哋隻眼度，結果事主立即報警。警方到場落口供時，Amy已經走人，警方話會召佢返警局問話。另外，日前喺機場同狗仔隊起爭執嘅美國HipHop天王KanyeWest，警方決定唔會起訴佢。</p></body></html>