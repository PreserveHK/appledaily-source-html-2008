<html><header><meta charset="utf-8"><title>英產地底鞋　$49有對</title></header><body><h1>英產地底鞋　$49有對</h1><p>好多人去英國淨係識得買Dr.Martens（DM），好少人會走去入Underground嘅貨，佢唔係無人識，不過唔係度度有得賣，搞到家陣越來越少年輕人認識呢個英國潮牌，好可惜！UndergroundShoes成日同BandSound扯上關係，所以特別多歌手藝人着佢出騷，美國有VisualRock鼻祖MarilynManson，香港則有霆鋒栢芝琛仔齊齊撐。今次De-Javu以蝕本價搞開倉，$299有對鐵頭鞋，最平$49仲買到對Sneakers㖭！<br><br>記者：陳諾堯<br>攝影：林栢鈞<br>Models：Annie、Ruizu@Stagemodels　<br>Makeup&amp;Hair：PhoebeCheong</p><p>OnAnnie：<br> Independent黑色長袖Top<br> 原價$280<br> 開倉價$49<br> <br> Underground黑色高踭金扣AngleBoots<br> 原價$1,850<br> 開倉價$299<br> <br> OnRuizu：<br> Independent黑色長袖Top<br> 原價$280<br> 開倉價$49<br> <br> Independent黑帶釘孔長褲<br> 原價$480<br> 開倉價$99<br> <br> Underground紅色低筒Creeper<br> 原價$1,250<br> 開倉價$299</p><p>OnAnnie：鐵頭英國旗圖案10EyeletsBoots<br> 原價$1,750<br> 開倉價$299<br> <br> OnRuizu：黑色漆皮高筒Creeper<br> 原價$1,650<br> 開倉價$299</p><p>連超級Outrageous嘅美國HardRock大師MarilynManson都係Creeper款Fans！</p><p>英國國貨擅長Pattern</p><p>Underground喺英國無人不曉，喺香港都有大把Fan屎，但係呢幾年就無乜人着，除了一群Rock、Punk同HeavyMetal嘅音樂支持者。其實Underground並非你想像中咁難Carry，佢無論設計同手工方面都同DM有得揮，近年DM都不斷「變色」欲殺出一條新血路，而Underground就喺Pattern方面玩創意，例如鐵頭英國旗款便是最有代表性的Signature款。今日Underground大本營明畀JetSo大家，女裝$299起、男裝$399起，仲玩買二送一，即係$800蚊有三對Boots落樓，記住早啲去排隊搶！</p><p>長青百搭10孔款</p><p>問賣咗成十年Underground嘅老闆阿Ken，佢話最好賣其實係10個鞋帶窿嘅SteelCaps，特別係有圖案同殘色款，原因係10Eyelets最易Carry，基本上着咩都襯得到，所以長賣長有。趁骷髏頭圖案仲未Out晒，買骷髏頭Print型住過冬就Fit晒！講真，出面淨係買個款唔計手工物料都唔止呢個價。</p><p>纖腳啱着超高筒</p><p>自問係一個瘦人又想潮得起？超高筒就會Fit腳兼且型！呢兩年嘅秋冬都逐漸多番人着KneeHigh長靴款，至於着Lace-Up嘅就仲多，有長腿怕咩潮，梗係盡展優點。夠薑買對23Eyelets騷哥利，就算唔係日日襯到衫，一個A/W着幾次都值回票價。<br> </p><p>$49買Sneakers</p><p>如果睇唔啱啲SteelCaps，大路啲嘅款可能會啱你。Underground一向出名手工好，所以就算係皮鞋同Sneakers都造得特別有心思，睇落同其他Brands都零舍唔同。以一折$49蚊價錢就可以拎對Sneakers返屋企，重點推介WinklePickers款，啱晒呢個秋冬。</p><p>開倉日期：只限今、明兩天（至9月29日）<br> 開倉時間：2:00pm-10:00pm<br> 開倉地點：荃灣沙嘴道57號荃運工業中心2期5樓D座<br> 查詢：De-Javu（93410964）<br> *只收現金</p></body></html>