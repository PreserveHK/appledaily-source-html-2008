<html><header><meta charset="utf-8"><title>鬼束過勞取消個唱</title></header><body><h1>鬼束過勞取消個唱</h1><p>啱啱喺上月推出新細碟嘅日本女歌手鬼束千尋，因為過勞而身體不適，前日喺官方網站宣佈全面取消下月12號開鑼、相隔6年舉行嘅5場日本巡迴騷。佢話呢個係同醫生商量後嘅痛苦決定，佢自己都覺得好可惜，並向歌迷道歉，仲承諾休養好身體後再以歌會友。鬼束喺04年亦試過因為身體不適而暫別樂壇。</p></body></html>