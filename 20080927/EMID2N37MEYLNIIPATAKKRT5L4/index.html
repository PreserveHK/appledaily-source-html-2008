<html><header><meta charset="utf-8"><title>吳卓羲爆江若琳勁叠水</title></header><body><h1>吳卓羲爆江若琳勁叠水</h1><p>林峯、吳卓羲、馬國明、林嘉華、李詩韻、龔茜彤和李美慧等劇集《少年四大名捕》演員，昨日在將軍澳寶琳保良局易澤峯幼稚園出席「大名捕激鬥小名捕」活動。</p><p>多番安慰</p><p>早前跟江若琳合作拍攝《學警狙擊》的吳卓羲，對於拍檔最後成是非焦點，他說：「我唔信佢係嗰啲人，記得開始傳嗰時係啱啱拍《學警》，佢係有啲唔開心，我都有安慰佢，同佢講唔係事實，唔使理人點講，後期佢都開心番。希望佢唔好唔開心，都要畀空間同自由佢。」對於江若琳自稱銀行只有58元存款，他說：「唔係喎，佢拍《學警狙擊》時，成日有請大家食飯，而且聽講佢拍一個廣告成百萬喎。」至於江若琳考慮退出娛樂圈，吳卓羲愕然地說：「吓，佢咁就要退出，咁我點呀？」<br> 李詩韻表示今年先後有5套劇集出街，希望可以憑多產奪得第一個電視獎，她說：「我想攞飛躍，畀我飛喇。我咁多年都未飛得起，好慘。」<br> 採訪、攝影：楊潔雯</p></body></html>