<html><header><meta charset="utf-8"><title>同陽光玩遊戲　富士十面埋伏</title></header><body><h1>同陽光玩遊戲　富士十面埋伏</h1><p>炎炎夏日，好多人都鍾意拎部相機周圍影。不過猛烈陽光除咗令人流汗外，對數碼相機來講，亦係一個嚴厲挑戰！事關無論拍攝、測光到LCD顯示效果都會受到影響。今日我哋就找來巿面五部千萬像素的數碼相機作代表，喺太陽底下逐一比拼，睇睇佢哋能否過關！<br><br>記者：許福合<br>攝影：王文忠<br>Model：Suki</p><p>人臉對焦：富士多且快</p><p>人臉對焦對卡片型DC來講，已經係必備功能，今次現身五部DC都具備不同級數人臉對焦功能。其中以SONYT300及富士Z20fd比較全面，T300具備微笑快門功能，可自動偵測笑臉拍攝，而富士Z20fd就更可以多達10張臉孔對焦。實際試用過後，以富士Z20fd人臉對焦速度最快，其次係SONYT300速度亦不俗。</p><p>BenQE1000</p><p>需要從Menu內開啓人臉對焦，使用上較為不便。</p><p>富士Z20fd</p><p>基本上畫面出現人臉，就立即見到對焦框，速度好快。</p><p>Olympusμ1030SW</p><p>對焦速度一般，不算突出。</p><p>PentaxS12</p><p>側臉亦有機會對焦成功。</p><p>SONYT300</p><p>對焦速度不俗，用家還可用手指篤芒來選對焦點。</p><p>陽光下睇芒：Pentax效果正</p><p>數碼相機在陽光下一向係大挑戰，屏幕質素好壞立即現形。測試當日太陽高掛且非常猛烈，經肉眼實測，以PentaxS12效果最好，無阻拍攝；其次係SONYT300令人意外，估唔到採用輕觸式屏幕，日光下都有良好效果。要留意係其實五部相機在陽光下畫面都有變弱情況，將屏幕設定調到最光會有一定幫助。</p><p>BenQE1000</p><p>相對畫面變得很弱，影響拍攝。</p><p>富士Z20fd</p><p>畫面同樣弱，較難觀看。</p><p>Olympusμ1030SW</p><p>基本上畫面係睇唔到。</p><p>PentaxS12</p><p>現場肉眼觀察，效果最好，可以正常拍攝。</p><p>SONYT300</p><p>輕觸式屏幕都有這個效果，真係要改觀。</p><p>曝光效果</p><p>在陽光下拍攝，好多時會出現背景太光，人物太暗嘅情況，甚至會有大背光情形，這時正好考驗相機曝光系統。以下測試相片都是選用點測光對焦，在閃燈關閉情況下拍攝。</p><p>SONYT300</p><p>毫無疑問，T300相片最為理想，人像與背景相當夾。</p><p>BenQE1000</p><p>人像略為偏暗。</p><p>富士Z20fd</p><p>比較之下算理想，膚色亦算正常。</p><p>Olympusμ1030SW</p><p>人像膚色偏黑，需要閃燈輔助。</p><p>PentaxS12</p><p>背景有輕微過度曝光情況。</p><p>變焦能力</p><p>叫得做卡片機，當然唔會見到有支大炮鏡頭，所以論變焦能力亦只有標準，甚至係基本。今日測試五部相機中亦分別有3至5倍光變，除了Olympusμ1030SW有28mm廣角鏡及SONYT300有5倍變焦外，其餘三部分別不大。</p><p>SONYT300</p><p>5倍光學再加上16:9屏幕，效果特別近。</p><p>BenQE1000</p><p>3倍光學變焦，標準規格。</p><p>富士Z20fd</p><p>同樣係標準3倍光學變焦。</p><p>Olympusμ1030SW</p><p>光學變焦為3.6倍，而且有28mm廣角。</p><p>PentaxS12</p><p>3倍光學變焦，與E1000及Z20fd效果接近。</p><p>千萬像素DC比拼</p><p>今次出戰的五部千萬像素數碼相機，有BenQE1000、富士Z20fd、Olympusμ1030SW、PentaxS12及SONYT300，各有不同特色如T300具備輕觸式屏幕，μ1030SW能夠抵受10米水深等。試拍時相片全由《蘋果》副刊攝影師操刀，而相機設定則以簡單及基本為主。</p></body></html>