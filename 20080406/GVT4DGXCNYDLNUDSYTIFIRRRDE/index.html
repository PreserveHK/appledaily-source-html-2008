<html><header><meta charset="utf-8"><title>節瓜刮皮　留原味</title></header><body><h1>節瓜刮皮　留原味</h1><p>春天濕悶，都不及餐餐吃着差不多樣子的餸菜鬱悶！好在小炒皇后三姐（蕭秀香）幾時都懂得令入廚變得有情趣。春天煩悶？她便把最時令的瓜菜做得靚靚，改個好名字：肉隨砧板上、蝦亁年糕節瓜船……莫講話見到其精緻賣相，單聽個名都已經想食！<br><br>記者：廖秀娟<br>攝影：陳盛臣<br>菜譜及示範：蕭秀香<br>（三姐海鮮飯店老闆及總廚）<br>（27013136）</p><p>三姐（蕭秀香）</p><p>三姐的海鮮小炒飯店，在將軍澳的田下灣村，沒車沒的士不能直達，但仍然人流不絕，靠的當然是煮菜美味。曾經得過「食神爭霸戰」冠軍及最具創意獎、法國國際廚皇美食會廚皇獎項，三姐雖然最近在《師奶我最大》教授烹飪，但絕非一般師奶，實時大名鼎鼎的小炒皇后。</p><p>蝦亁年糕節瓜船</p><p>時間：15分鐘<br> 份量：4人<br> <br> 最家常的蝦亁年糕燜節瓜，以挖空心的節瓜扮船上碟就變得精緻。三姐教路把瓜以間條形式刮皮，不但賣相更好，入口更有原味。</p><p>材料</p><p>節瓜2個、蝦亁1両、梅菜葉2條、上海年糕8條、細粉絲1紮、冬菇3粒、蒜茸2粒、蠔油/鹽/糖各少許、薑2片、水1碗</p><p>做法</p><p>1.節瓜去皮開邊起瓤，瓜瓤留用。爆香薑片，略炒節瓜船一陣，加水燜7分鐘。<br> <br> 2.年糕、蝦亁以熱水浸軟，瀝亁。粉絲以凍水浸軟。梅菜洗淨，略浸凍水一陣。<br> <br> 3.爆香冬菇、蝦亁、梅菜、蒜茸，加入年糕、節瓜瓤，灒水煮至瓜瓤軟身，加入粉絲、蠔油、鹽、糖，煮至水份收亁。<br> <br> 4.另一邊鑊的節瓜全熟，夾起上碟，倒步驟(3)的醬汁到節瓜船上，靚船便可啓航。</p><p>蔡小姐問：煮上海年糕有時會發現個心仲係粉，有咩方法可以避免？<br> <br> 答：上海年糕一定要用熱水浸至會軟身，先可以炒到內外一樣軟身。浸凍水唔得㗎。</p><p>肉隨砧板上</p><p>時間：20分鐘<br> 份量：4人<br> <br> 豬肉餅蒸芋頭，變成肉隨砧板上，但製作一點也不困難！肉餅加了土魷，更鹹香兼有咬口，最妙是建議用蜜糖蘸，即時味道急轉彎，有驚喜。</p><p>材料</p><p>芋頭半個、豬肉碎4両、冬菇2粒、椰菜1片、土魷1塊、紅棗2粒、蜜糖1湯匙、鹽1/4茶匙、生抽1茶匙、糖1/5茶匙、生粉1/2茶匙</p><p>做法</p><p>1.芋頭去皮，橫切1大圓片，另再切4方粒；加少許鹽，蒸6分鐘。<br> <br> 2.椰菜洗淨以鹽水灼熟。冬菇、土魷浸腍，與豬肉同切粒，以調味料拌勻；然後平均鋪在芋頭上，再蒸10分鐘。<br> <br> 3.靚碟鋪上椰菜，放上蒸好的1大件肉隨芋頭片上，及4粒芋頭，「砧板」放上2粒紅棗，吃時蘸蜜糖。</p><p>羅小姐問：用土魷係咪好過鮮魷？我怕土魷會韌！<br> <br> 答：用土魷就香口啲，有𡁻頭；鮮魷就鮮甜啲、肉腍啲，呢個餸我覺得用土魷會更吊味。</p><p>鹹魚茸豬肉釀凉瓜</p><p>時間：20分鐘<br> 份量：4人<br> <br> 三姐煮凉瓜，不論炸或燜都有一手。今次在魚滑中加入莧菜與鹹魚茸，鹹香中又有菜的清新，與香口的豆豉蒜茸汁很配合，燜入凉瓜中，惹味至極，真的很好送飯。</p><p>材料</p><p>鹹魚茸1両、鮫魚肉1斤、豬肉2両、莧菜4條、凉瓜2條、冬菇2粒、生粉1湯匙、鹽1/4茶匙、雞粉/胡椒粉少許、生抽1湯匙、蠔油1/2湯匙、豆豉蒜茸醬少許</p><p>做法</p><p>1.鮫魚起肉，剁成茸。豬肉、鹹魚皆需剁碎。莧菜白灼3成熟至剛軟身，剁成茸。加上冬菇粒，以鹽/胡椒/生粉/雞粉及2湯匙水攪至起膠，用手撻一陣。<br> <br> 2.凉瓜開邊去瓤，留半條原件，其他切件。釀入魚茸，中火煎至金黃色。<br> <br> 3.另一鑊爆香豆豉蒜茸醬和生抽，汁料倒在凉瓜上面，加水1碗，燜10分鐘後加蠔油，燜至收亁水即可。&#13;</p><p>Gigi問：魚滑咁點先可以做到彈牙？<br> <br> 答：一定要落鹽，否則不會起膠；當然仲要撻啦，撻到覺得佢黐手兼有膠質就得嘞。</p><p>秘製番薯糖水</p><p>時間：20分鐘<br> 份量：4人<br> <br> 番薯芋頭經過白鑊一炒，果然粉甜得多，加上恰到好處的薑香糖水，真是一餐最完美的句號！</p><p>材料</p><p>番薯1斤、薑1両、片糖2片、芋頭4両、紅棗2粒</p><p>做法</p><p>1.薑拍扁，放入5碗水煲5分鐘至出味。<br> <br> 2.番薯、芋頭去皮切件，放進鑊白炒4分鐘，撈起，冲凍水；最後放入薑湯，下片糖及紅棗，煲6分鐘便完成。</p><p>李小姐問：點解塊薑要連皮煲糖水？<br> <br> 答：薑連皮煲味道特別濃，配合蔗糖、濃重粉甜的番薯特別香，仲會更暖胃。</p><p>網上重溫<br>  http://cooking.appledaily.com </p></body></html>