<html><header><meta charset="utf-8"><title>3　Market：DunkHigh紅遍美日港<br>3嚿踩硬履</title></header><body><h1>3　Market：DunkHigh紅遍美日港<br>3嚿踩硬履</h1><p>4月尾風平浪靜，還遠離年尾大出血節日幾個月，銀包發脹使錢慾超強，落街亂逛打算斬自己一頸血，驚喜發現波鞋舖開倉！Stussy×NikeDunkHigh奇迹價$299！唔玩Crossover反璞歸真，同一價錢可掃盡經典adidasSuperstar、Original的Country、Campus等。嫌使唔盡1張金牛，仲有NewBalance1500只售$750搭夠！4月尾，原來係波鞋搜購季節！奉勸早起排隊，否則遲起鳥兒無鞋着！<br><br>記者：馮冠芝<br>攝影：譚盈傑<br>Model：Ben</p><p>開倉熱賣NikeDunkHigh3嚿有找，必搶貨Stussy×NikeDunkHigh（啡色），屈指一算劈至原價1/3！老闆提醒數量有限，售完即止，要搶趁手！<br> 原價：$899<br> 開倉價：$299</p><p>攬第一代DunkHigh</p><p>Nike每年出N款鞋，要買齊必敗盡身家，權宜之計睇大環境行事。是次開倉鞋舖HotChannel老闆阿然解畫：「今年DunkHigh紅遍美國、日本同香港。單看潮舖Exit全店只賣DunkHigh就知有幾Hit。」NikeDunk85年面世與我同年，何解我出街俾𡃁仔叫大叔，而佢卻能受盡年輕人潮拜？原來Dunk以Jordan1代為設計藍本，其簡單設計線條完全Hit中時下年輕人愛Classic心態。至近年推出特厚鞋舌SB、ZoomAir等更成板仔恩物！今回Dunk系劈價益街坊，小記心水為第一代DunkHigh，此對美國版在香港長期缺貨，高峯期更在網上炒至6千，今次開倉瘋狂價2千有找，唔搶就笨！同場加演一系列DunkHigh，通通只售$299，唔講，自己睇！</p><p>DunkLowSB<br>400蚊同板仔死過</p><p>比起DunkHigh，9字頭面世的DunkLow歷史雖然無咁悠久。但加厚鞋舌SB系列，保護腳踝，令原本愛Dunk板仔更沉迷！今次開倉嚴選3款DunkLowSB通賣$400，就係冒險都要同板仔搶過！</p><p>DunkLowSB，藍白（左）、紅黃蛇皮×黑（中）、灰×黑（右），全部由$899減至$400，減一半有多喎！</p><p>反璞歸真搶adidas</p><p>阿然堅守波鞋界最前線，歷盡九十年代排隊追款年代，至○○年代，年輕人忽然洗盡鉛華，偏好經典鞋款！今次勁減adidasOriginal鞋款，3嚿唔使，愛簡約風者絕不容錯過。</p><p>英倫NBModel都話正</p><p>經歷過97年回歸的香港人，唔多唔少對英國都有情意結，所以NewBalanceMadeinEngland英國版系列一向吃香。單看Model阿Ben手執黑白色NB1500大喊：「好型！」着上腳又大呼鞋墊夠軟夠舒服！再一瞥眾人的腳，原來攝記同是NBFans！世事無完美，愛靚一族若覺NB款單調，尚有襯衫之選一系列Converse以開倉價發售，平與貴、舒服與多款，1張金牛讓你全擁有！</p><p>開倉查詢：</p><p>地址：HotChannel（21914846）太子始創中心206號舖<br> 開倉日期：即日至5月3日<br> 時間：12:00nn-11:00pm</p></body></html>