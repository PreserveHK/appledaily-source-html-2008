<html><header><meta charset="utf-8"><title>Kelly開騷預定洩春光</title></header><body><h1>Kelly開騷預定洩春光</h1><p>陳慧琳（Kelly）昨日到尖沙嘴宣傳其造型師Ce|ia的服裝新店，由於二人相識超過20年，所以Kelly在百忙中義助為對方谷新店，她更由頭到腳穿上新店服飾撐埸，並即場為女顧客擔任形象指導。Kelly表示一向有為同事做形象指導，又經常被朋友邀做化妝師，至於男友是否有幸獲指導，Kelly就說：「佢唔使，佢點整都over咗。好多朋友都book我化妝，因為我化得靚同唔使錢。」</p><p>「膠紙黐唔切」</p><p>Kelly近日忙於為6月個唱綵排，但她笑言現時排舞進度只得一、兩成，而且因為舞姿難度甚高，令她雙腳滿佈瘀痕，她說：「啲動作好似瑜伽，又要拱橋同喺地下典嚟典去，所以膠紙都黐唔切，到時走光都冇法，為藝術而犧牲，而且真係好難黐，就算黐咗啲汗都整甩啦。」<br> 採訪、攝影：駱華齡</p></body></html>