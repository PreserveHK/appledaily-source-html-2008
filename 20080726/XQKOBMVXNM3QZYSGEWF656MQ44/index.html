<html><header><meta charset="utf-8"><title>消費blog：靚聲MP3　$700有交易</title></header><body><h1>消費blog：靚聲MP3　$700有交易</h1><p>小妹又要飛啦，近近哋想去泰國清邁做吓水療。聽啲friend講，嗰度冇乜地方shopping同夜生活，想買番部MP3機，夜晚聽歌睇片消磨吓。消委會老友話，佢哋啱啱測試咗巿面8款嘅MP3機，總有一款啱小妹心意喎。</p><p>附送耳筒音質好</p><p>老友話，𠵱家啲機越出越體貼，聽歌固然唔少得，仲可以聽FMB、錄音等，今次仲有啲內置揚聲器，方便用家唔使用耳筒聽，好似Creative嘅ZenStonePlus。<br> 眾樣本經過八項測試比拼後，快閃式MP3機最高分係三星嘅YP-U3（圖），音色唔錯，連附送嘅耳筒音質都好好，賣698元，比排第二Bang&amp;Olufsen嘅BeoSound6（售7,400元）平6,000幾蚊。排第三嘅SandiskSansaClip評分都幾高，最吸引係賣399蚊，仲平。<br> 電郵：mailto:shoppingjing@appledaily.com<br> 逢周六、周日刊出</p></body></html>