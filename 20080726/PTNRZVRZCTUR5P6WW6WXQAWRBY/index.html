<html><header><meta charset="utf-8"><title>翻版梁詠琪<br>Fallsee印度妝</title></header><body><h1>翻版梁詠琪<br>Fallsee印度妝</h1><p>家陣化秋妝，妳第一句可能會講：「有冇搞錯！女人街熱爆41℃呀！」但時尚觸覺走得比天氣快，各大品牌如Valentino、Givenchy、ChristopherKane等都陸續推出F/W系列。Beauty跟Fashion亦步亦趨，秋裝襯秋妝，新鮮滾熱辣才叫潮流，更找來Freeze師妹、新人Ava羽翹為大家「Fallsee（Foresee）」Upcoming秋妝。<br><br>記者：陳諾堯<br>攝影：伍慶泉<br>Makeup：Iris@Lancome<br>Hair：AlexChan@CG</p><p>酒紅IndianGirl</p><p>印度女郎最吸引人嘅地方，應該就係一雙明眸，大而烏黑嘅眼珠，配襯埋酒紅啡色眼妝，真係會將你電暈！呢個妝最主要係對眼，要將佢化得全神，先要均勻眼部膚色，然後再將三層眼影有層次地Blend開，再畫上凸顯自己眼部線條的黑色眼線。至於紫紅唇色，就可以突出印度女性美，增添性感度。</p><p>Steps
</p><p>1.眼窩位掃淺啡色CreamyBase，再在雙眼皮位掃深啡色眼影。</p><p>2.用酒紅色眼影由眼尾方向掃至眼頭。</p><p>3.用黑色眼線筆畫上下眼線。
</p><p>4.顴骨位掃橙古銅胭脂。唇妝先後搽紫紅色唇膏及唇彩。
</p><p>LotusSplendor#02BrownNalini$450</p><p>ColorDesign#416LABerry$135</p><p>IndianSummerGlow#01SunnyManorama$320</p><p>灰藍秋冬大熱</p><p>秋天嘅時裝面妝都必定有灰色元素，所以學化呢個灰藍SmokyEyes就一定冇錯，包妳襯到衫。化眼時可將眼線同眼影都微微向後拖，加強印度Feel。除眼妝要化得細緻外，唇妝亦都唔可以忽視，因為唇色對印度女性嚟講，係一個Must！所以先要用唇筆勾畫唇形，突出唇部線條，再均勻地塗上唇膏和唇彩。</p><p>Steps
</p><p>1.先在眼窩位掃上淺粉紅色CreamyBase。</p><p>2.雙眼皮位再掃閃灰色眼影，然後用深藍色眼影由眼尾方向掃至眼頭。</p><p>3.唇妝先用裸色唇筆勾畫唇形。</p><p>4.塗LotusSplendor的橙啡色唇膏和淡粉紅色唇彩。</p><p>ColorDesign#604NightStrass$135</p><p>ContourPro#312RoseIris$120</p><p>JuicybyNature#04CherryAlmond$160</p><p>秋妝印度風情</p><p>化妝師Iris話初秋妝容離唔開灰、藍、紫紅、啡等顏色，「Lancome今個FallLook仲會玩埋印度風情，令秋天妝容不再平凡。好似今次出嘅主打LotusSplendor，睇落好似冇乜特別，淨係一個金色三角錐體，但係原來內有亁坤，裏面眼妝唇妝為一體，仲有埋鏡仔，好方便。另外，大象圖案嘅Bronzer都係方便易用，一盒可以做埋Highlight同胭脂。」</p><p>貪靚搞出「一鑊泡」</p><p>一元新女Ava羽翹有翻版梁詠琪之稱，眼大輪廓深，22歲女皮膚唔錯，連化妝師都大讚佢好上妝。問到Ava係咪一向愛美，即有笑料爆：「我細個已經攞媽咪啲護膚品用，但貪靚貪出事，攞咗支洗面奶當Lotion搽面，搽完仲出咗街玩，點知塊面一濕水就起泡，笑死！18歲開始，我每日都做足護膚程序，由洗面到眼霜缺一不可。我婆婆仲經常為我煲花膠湯。」除做Job時化較濃妝，平日嘅羽翹愛化自然EarthTone，亦愛用TintedMoisturizer畫眉，令個人望落更精神。</p><p>查詢：<br> Lancome（28318482）<br> *所有產品將於8月1日起於Lancome全線發售</p></body></html>