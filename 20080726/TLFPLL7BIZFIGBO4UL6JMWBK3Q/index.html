<html><header><meta charset="utf-8"><title>中島紋手搶晒鏡</title></header><body><h1>中島紋手搶晒鏡</h1><p>日本型女歌手中島美嘉，同肥妹諧星組合森三中以MICA3CHU名義推出嘅細碟剛喺上星期面世。前晚，佢哋現身直播音樂節目《MusicStation》演唱，當日一身濃妝punk妹打扮嘅美嘉，特別喺手背上畫公仔紋身，夠晒搶鏡。另外，尊尼組合Hey！Say！JUMP前晚喺眾多國旗中演唱新歌《冒險RIDER》，不過當中獨欠日本旗，惹嚟當地網友不滿。</p></body></html>