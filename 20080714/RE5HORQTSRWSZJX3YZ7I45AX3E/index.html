<html><header><meta charset="utf-8"><title>馮仁昭四圍超：2R電腦壞咗唔敢揼 - 馮仁昭</title></header><body><h1>馮仁昭四圍超：2R電腦壞咗唔敢揼 - 馮仁昭</h1><p>女子組合2R噚日喺旺角朗豪酒店出席電腦產品宣傳活動，家姐Rosanne同細妹Race話佢哋現時家中總共有5部電腦，原因係怕個人資料同照片外洩，就算電腦壞咗都唔敢揼，Race話：「之前一部儲咗6年相片嘅硬盤壞咗，有萬幾張相冇晒，𠵱家我哋所有相會儲兩份後備。」2R近期仲學緊電腦執相，將自己啲相整靚啲。</p></body></html>