<html><header><meta charset="utf-8"><title>淫照拖累Twins冇碟出<br>阿Sa嘆今年樂壇食白果</title></header><body><h1>淫照拖累Twins冇碟出<br>阿Sa嘆今年樂壇食白果</h1><p>組合Twins的成員鍾欣桐因淫照事件而被迫停工，相反拍檔蔡卓妍（阿Sa）近日就頻頻單拖出現，除了忙於宣傳書展推出的新書外，稍後她也會為慈善推出一張單曲碟，至於Twins今年則出碟無期，問到蔡卓妍會否參與年尾樂壇頒獎禮，她無奈地說：「都冇派過歌！」</p><p>蔡卓妍昨日到新城電台接受訪問，她表示稍後會推出一張單曲碟，為「願望成真」慈善團體成立10周年紀念籌款，過去一直有和「願望成真」合作，去過醫院、復康會探訪病童，而因為該慈善機構經費有限，所以阿Sa即決定出手籌款及招攬義工。</p><p>「佢需要時間」</p><p>今次阿Sa以個人身份出單曲碟，飛起拍檔鍾欣桐（阿嬌），阿Sa相信今年Twins都不可能出唱片，她說：「今年唔會啦，音樂方面仲有好多嘢要研究，廣告、電影可以作個人發展，但音樂方面我就希望可以兩個人合作，除咗要諗一個好嘅計劃之外，最重要係要阿嬌預備好至得，我估佢仲需要啲時間，所以相信今年都唔會出到唱片，唔緊要慢慢嚟囉！」</p><p>「都冇派過歌」</p><p>由於Twins自年初因阿嬌涉及的淫照風波影響，一直休息至今尚未正式復出，連累Twins工作停頓，出碟無期，對於年尾派發樂壇成績表的頒獎禮，問阿Sa會否繼續參與？她無奈的說：「都冇派過歌。」故此，阿Sa會否出席頒獎禮，仍屬未知之數。<br> 採訪、攝影：魯萍</p></body></html>