<html><header><meta charset="utf-8"><title>JUSCO翻新　住家菜冧單身族</title></header><body><h1>JUSCO翻新　住家菜冧單身族</h1><p>等了足足3個月，康怡吉之島終於翻新完畢，除最得太太們歡心的超市外，場內新食肆亦不會讓你失望。其中包括首次進駐香港的大戶屋、重臨香江的山頭火等和風料理。個人最鍾意是由FoodCourt變身而成的甜品街，集齊中西日甜品，就算要在吉之島行全日，都唔怕餓親個肚啦！<br><br>記者：區佩嫦<br>攝影：林栢鈞<br>Model：Samson、Kiko&amp;Alice@StageModels</p><p>盡情大嚼　熱辣家常菜</p><p>首次踏足香港的「大戶屋」，以做傳統日式家庭料理響朵，在日本主要針對單身一族食客，大戶屋會長河合直中稱，店內以「安全、安心、美味」為經營理念，在世界各地搜羅「一番」新鮮食材，如日本米、巴西雞、美國冰鮮豬扒……還要做到每碟熱辣辣才上枱：「食物新鮮熱辣最好味，我們堅持要給食客最好。」另外，定食中的白飯加入備長炭，讓礦物質滲入飯粒中，還可選擇小魚飯、海帶飯及山芋茸飯。</p><p>帶子蒸籠飯＋鮮蔬雞肉$78</p><p>混入甘笋粒、牛蒡粒等蒸成的飯，帶淡淡竹香，飯面還加鮮味的北海道帶子。</p><p>雞肉蔬菜燴黑醋醬定食$75</p><p>炸香的雞肉以黑醋汁略炒，肉質juicy帶點酸，好食過咕嚕肉。</p><p>和風蘿蔔茸漢堡鐵板定食$76</p><p>肥厚的漢堡扒加煙肉粒，增添油份肉香。</p><p>大戶屋（25601991）<br> 位置：地下L013舖</p><p>輕食　拉麵意粉<br><br>豬面頰做叉燒</p><p>曾於銅鑼灣插旗的「山頭火」最近於太古重燃，其鹽味拉麵最受歡迎，叉燒以豬面頰肉製成，可惜現正試業只提供鹽味、麵豉味、豉油味及辣味拉麵，想食豬面頰肉要待18日才有。</p><p>鹽味（前）、麵豉味拉麵　各$58</p><p>奶白色豬骨湯底味濃不太鹹，拉麵彈牙。腸腩叉燒以豬腩肉製，肉質軟滑惹味。</p><p>山頭火（29674044）<br> 位置：地下L002舖</p><p>紅豆忌廉咖啡</p><p>「夢見屋」主打日式意粉、意大利菜飯外，還有有機咖啡。有機咖啡豆由日本進口，以日本流行的飲法：加紅豆茸及忌廉，味道略甜但有口感。</p><p>有機咖啡伴紅豆茸$28</p><p>以紅豆茸和忌廉代替糖及奶，嗜甜者必試。</p><p>夢見屋（25602483）<br> 位置：2樓L202號舖</p><p>DesertTime　中西日任揀</p><p>從前的FoodCourt現已變成甜品街，佔地16,500平方呎，有土耳其雪糕MADO、比利時皇家御用餅店ANTIQUE等超過10間甜品店。不過最吸引是從日本首次來港的芭蕉堂，其笑來美餅（日本糖不甩）由蒟蒻及黑豆糖製成，沾上抹茶、黑糖等粉末，屬健康傳統甜品。還有Sakura-street銅鑼燒專門店，銅鑼燒即豆沙包，唔止有豆沙餡，還有芒果慕絲、士多啤梨吉士、意大利芝士蛋糕等，選擇多多。</p><p>三色白玉（前）$15、鮮士多啤梨吉士忌廉（後）$16</p><p>三色白玉是紅豆茸上放3粒糯米糰，好煙韌；士多啤梨吉士忌廉有原粒士多啤梨，甜卻不膩！</p><p>Sakura-street（25670888）<br> 位置：地下L004舖</p><p>黃豆味笑來美餅$45/200g</p><p>入口似花生味，比中國糖不甩更好食。</p><p>師傅將大大嚿笑來美餅切開，撒上抹茶等味粉。</p><p>芭蕉堂（29675724）<br> 位置：地下L033舖</p><p>陳女士：大戶屋的黑醋醬雞肉好惹味，椰菜都好爽脆。</p><p>梁先生：無咗FoodCourt但多幾間日式食肆，選擇多咗。</p><p>Margaret：甜品街感覺好多嘢食，芭蕉屋甜品最好味。</p></body></html>