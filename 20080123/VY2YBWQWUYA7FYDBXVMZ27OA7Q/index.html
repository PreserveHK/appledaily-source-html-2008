<html><header><meta charset="utf-8"><title>Live直播<br>煮腦</title></header><body><h1>Live直播<br>煮腦</h1><p>唔係煮你個腦，而係打開電腦就煮得。名師大廚現場示範，即學即煮，簡單容易。仲可以即刻問煮食秘訣，以後再冇煮食煩惱！</p><p>餸名：《蘋果日報》網上煮腦</p><p>材料：電腦一部、電話一部、webcam一部、柴米油鹽醬醋茶肉類海鮮蔬菜適量<br> <br> 步驟：<br> 1.預先一日買份《蘋果日報》，按「私家廚房」刊登的網上材料準備。<br> <br> 2.第二日中午12時30分，打開部電腦。<br> <br> 3.登入網址 http://cooking.appledaily.com <br> <br> 4.瞪大對眼睇住示範，有問題即打電話26239865，或webin都得。<br> <br> 5.節目完了，跟住煮餐靚飯，全家食到lamlam脷！</p><p>明日煮腦</p><p>煮時：12:30pm<br> 買定料</p><p>鮮雜果千島蝦球</p><p>中蝦8至10隻、蛋黃1隻、奇異果1個、士多啤梨3粒、紅提子/菠蘿粒各6粒、白汁4湯匙、洋葱粒1湯匙、酸青瓜（切粒）1湯匙</p><p>雜菌葱燒海參</p><p>豬婆參1條（約6至8両）、草菇/秀珍菇/鮮冬菇各6粒、上湯1/2碗、花雕酒1湯匙</p><p>蛤蜊蒸蛋</p><p>大蜆10至12隻、蛋3隻</p><p>雪梨蘋果海底椰湯</p><p>雪梨2個、富士蘋果4個、豬腱1/2斤、亁海底椰1/4両、龍牙杏1/2両</p></body></html>