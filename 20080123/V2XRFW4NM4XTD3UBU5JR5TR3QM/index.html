<html><header><meta charset="utf-8"><title>遙控新武器<br>連線開戰</title></header><body><h1>遙控新武器<br>連線開戰</h1><p>點解槍Game出極都仲有？情節有如B級喪屍片，殺戮、噴血，再加槍炮橫飛成為一個不敗之謎！XB360嚟緊二月新年檔有隻《FRONTLINESFUELOFWAR》有啲新意，除普通第一身射擊三寶──槍、炮、手榴彈，最過癮係任揸飛機、坦克、戰機，再加多種「遙控式」榴彈直升機、C4炸彈車同機關槍戰車。筆者搶試測試版，相信到正式上Live!後，連線對戰絕對創意無限！<br><br>記者、攝影：朱崇德</p><p>東西方　能源戰爭</p><p>發起戰爭總要有個理由！今次前提係能源短缺下，「西方」以歐、美為首，與「東方」中、亞結集的聯軍發動戰爭。近月油價高企，𠵱家赤住赤住幫車入油，小巴、的士都搶住話加價下，相信大家都有感同身受體驗；再者，好多軍事評論員都估計如果引發第3次世界大戰，極有可能係爭奪能源問題，感覺真真假假有啲深度！</p><p>AI普通　似打極速鴨仔</p><p>遊戲初玩有啲似最新武備版《MedalofHonor》，電腦AI尚算OK，有啲似加速版射鴨仔遊戲，有「第一身」經驗者相信爆機冇難度。槍炮音效就一般啲，可能測試版尚未完成，定位雖準，但就硬係少咗份槍林彈雨嘅臨場迫力；幸好畫面尚算細緻，都叫留到客繼續打落去。</p><p>遙控玩具　增遊戲平衡</p><p>遊戲戲肉一定係SubWeapon！戰機、直升機、坦克以往喺同類Game惡晒，今次則加入「遙控式」武力，好似C4炸彈車專剋坦克，榴彈直升機就偷襲飛行類武力，機關槍戰車就對付易守難攻嘅Camper，令平衡度大增。不得不提的是XBOXLive!最多可作32人連線對戰，相信屆時好多Gamer會Disable所有常規武器，齋打呢類遙控「玩具」，一定好笑到暈！加埋兩軍定位為東、西方，喺Live!上東、西Gamer早已結怨甚深，有邊個鬼仔肯做黃皮豬？中國人邊個肯做洋鬼子？2月開Server點會唔打到你死我活！</p><p>Profile</p><p>PublishedbyTHQ<br> 開發：KaosStudios<br> 遊戲人數：1-32人<br> 對應機種：XB360、PS3、PC<br> 發售日期：2月<br> 查詢：I-Gamer（27253338）</p></body></html>