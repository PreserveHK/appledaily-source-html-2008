<html><header><meta charset="utf-8"><title>肉更爽勿鹽封<br>焗鱔要唞氣</title></header><body><h1>肉更爽勿鹽封<br>焗鱔要唞氣</h1><p>無論鹽焗甚麼菜式，怪師傅話都必須用粗鹽。尤其這道砂鍋鹽焗鱔，因為要加水蒸。粗鹽本身無咁易溶掉揮發，若用幼鹽便會很快溶掉，滲入食物，令鱔肉變得更鹹。<br><br>記者：林佩婷<br>攝影：黃子偉<br>示範：怪師傅烹飪工作坊負責人怪師傅<br>（http://www.masterwhy.com/）</p><p>砂鍋先浸水</p><p>師傅提大家最好用砂鍋去焗鱔，別貪方便用砂煲仔。因為煲仔如經長時間高溫使用，時間一久便會發出聲響，也會變得不耐用。若真的要用來長時間高溫煮食，只是間中使用的話，就要在用前浸一晚水，這樣才會耐用。</p><p>怪師傅</p><p>入廚經驗：35年<br> 拿手菜式：山東豬扒、黃金蝦</p><p>砂鍋鹽焗鱔</p><p>份量：4人<br> 0hr30min<br> <br> 好多食物如鹽焗雞都會將鹽完全密封食物，但偏偏這個鹽焗鱔卻沒有這樣做。因為師傅指若全密封，一打開接觸到空氣便會好快變得亁身，再加上亁蓮葉，開鍋蓋時更散發蓮葉芳香，增加味覺食慾。</p><p>材料</p><p>鱔片4両、亁蓮葉1/2張（浸軟）、芫荽1小棵、葱段少許；醃料：生抽2茶匙、老抽2茶匙、麻油少許、紹酒1茶匙、生蒜茸1/2茶匙、熟蒜茸2茶匙、果皮絲/胡椒粉各少許、糖1/2茶匙；<br> <br> 鹽焗料：粗鹽半斤、水1杯</p><p>做法</p><p>1.鱔片洗淨起雙飛，以醃料拌勻備用。<br> <br> 2.預備砂鍋放入鹽焗料，依次序鋪上錫紙、已浸軟蓮葉、葱段及鱔片，冚蓋以中火煮約15分鐘。<br> <br> 3.開蓋上桌前可加上芫荽。</p><p>貼士</p><p>鹽焗一般以為會令食材亁旱，其實鹽焗做法可更保存食材水份。</p><p>上湯魚腐浸翡翠苗</p><p>份量：4人<br> 0hr20min<br> <br> 出面買的魚肉可能帶有腥味，這個魚腐自家製作方便又無腥味，翡翠苗嫩口，大人小童皆宜，溫室培植又無季節限制，可謂四季啱食。</p><p>材料</p><p>大魚肉4両、翡翠苗150克、水1/2杯、上湯2杯、薑片/甘笋片各數片；<br> <br> 魚腐調味：鹽1/4茶匙、糖1/2茶匙、生粉2湯匙、胡椒粉少許；<br> <br> 調味：鹽1/8茶匙、糖1/4茶匙</p><p>做法</p><p>1.將大魚肉及水攪成魚腐，之後混入魚腐調味攪勻，分成小塊煎至半熟。<br> <br> 2.起鑊熱油下翡翠苗、甘笋片及薑片，隨即倒入上湯略炒及加入魚腐後冚蓋用大火煮約30秒，最後開蓋加入調味便成。</p><p>貼士</p><p>跟大魚肉混和的水不能太多，否則會變得太稀難以煎成形。</p><p>缽仔焗糖砂膶</p><p>份量：4人<br> 01hr00min<br> <br> 這個菜一般坊間做法都會將整個缽放入熱油中炸至金黃色，對主婦來講，這樣較易生意外。如用焗爐亦可達到相同效果，豬膶以梳打粉醃過令質感爽口，這樣做法亦可預早蒸熟，食用前才焗至金黃色。</p><p>材料</p><p>豬膶2両（切片）、雞蛋3隻、油條1/2條（切片）、水1杯、梳打粉1/2茶匙、熟蒜茸1茶匙、薑茸1/2茶匙；<br> <br> 豬膶調味醃料：生抽1茶匙、紹酒1茶匙、麻油少許、生粉1茶匙、糖1/2茶匙、胡椒粉少許；<br> <br> 蛋水調味：鹽1/8茶匙、胡椒粉少許</p><p>做法</p><p>1.先將豬膶片洗淨加入梳打粉拌勻醃約15分鐘，之後冲水洗淨，再加入調味醃約10分鐘後灼熟備用。<br> <br> 2.雞蛋加水拂勻拌入蛋水調味、熟蒜茸、薑茸、油條及熟豬膶倒入缽仔，大火水滾計約蒸20分鐘。<br> <br> 3.最後放入已預熱焗爐250℃焗約25-30分鐘至金黃色面。</p><p>貼士</p><p>豬膶一定要先蒸熟，否則焗時會滲出血水，影響賣相。</p><p>讀者Mandy：
</p><p>「如果無梳打粉點算？」<br> 答：「可以喺豬膶的血管位灌水幾分鐘，可以令肉質爽啲。」</p><p>桂花豆爽薏米湯圓</p><p>份量：2人<br> 01hr00min（未計浸亁綠豆時間）<br> <br> 亁綠豆即是去了皮的綠豆，又叫豆爽，無皮食落更幼滑。桂花又名九里香，可令糖水呈金黃色，視覺叫好又能啖嚐到桂花清香。</p><p>材料</p><p>桂花糖1湯匙、亁綠豆3湯匙（浸6小時）、洋薏米2湯匙、生粉1湯匙、冰糖少許、水6杯；<br> <br> 湯圓料：糯米粉100克、水90克、熟綠豆50克、糖10克</p><p>做法</p><p>1.將糯米粉及水拌勻成湯圓皮，熟綠豆與糖拌勻包入湯圓皮內，水滾下鍋煮至浮起備用。<br> <br> 2.亁綠豆隔水蒸約15分鐘備用，細火煲洋薏米及水25分鐘，加入湯圓煮熟，之後加桂花糖及冰糖。<br> <br> 3.最後加生粉水埋芡後，熄火落亁綠豆便成。</p><p>貼士</p><p>想要豆爽有爽口口感，就要最後加入，以及打芡作用就是令豆爽能平均分佈。</p><p>讀者陳先生：</p><p>「湯圓可唔可以預先做定？」<br> 答：「可以！因為呢個食譜入面嘅湯圓只是糯米粉加水，就咁擺喺度嘅話會好易風亁，所以做好後要用保鮮紙密封好先得，唔係就會好易裂開。放雪櫃內約可以存半日。」</p></body></html>