<html><header><meta charset="utf-8"><title>減肥3寶　扭到出汗</title></header><body><h1>減肥3寶　扭到出汗</h1><p>天氣回暖，最高溫度達攝氏29度，又係短裙小背心出動之時，弊在冬天食食食，積聚埋肥膏脂肪，又無時間每日做運動燒脂，一下子點搞？今次搜羅全新夏日減肥3寶，搵埋真人試做，睇吓佢哋有幾好！<br><br>記者：陳諾堯<br>攝影：陳陶鈞、梁細權<br>Model：Kinki、Becky、Sara</p><p>私家裝uRobic勁出汗</p><p>最近睇電視，總會俾OSIMuRobic扭扭纖體師首廣告歌同Model扭扭吓的姿勢吸引住。uRobic外形似馬鞍，坐上去做運動絕對唔單止扭扭吓咁簡單，uRobic着重針對中央肥胖問題，是一種低衝擊性心肺帶氧運動，有助增強心肺功能和燃燒多餘的熱量與脂肪，對減走大肚腩特別有效。</p><p>馬拉松跑者</p><p>只雙手郁動，似跑步動作，以1級速度開始WarmUp。</p><p>側邊扭轉</p><p>側坐並把雙腳提起，令腹部和大腿肌肉緊緻。</p><p>甩手扭轉</p><p>配合隨機附送沙包齊用，雙腳離地，雙手左右擺動。</p><p>Kinki試後感</p><p>「起初覺得冇乜嘢，但當加速至2級速度時，雙腳開始覺得攰，去到3級速度時，就好似跳緊舞咁全身運動。玩完20分鐘全身流汗，感覺同跑步一樣，好在唔使出街，如果玩足一星期，我肯定會再瘦啲！」</p><p>查詢：OSIM（27902300）<br> 銅鑼灣時代廣場8樓827號舖</p><p>M6第5代可瘦面</p><p>做開減肥機的朋友一定有聽過M6，就連荷李活紅星JenniferLopez和GwenStefani都係M6Fans，最近M6第5代減肥機分別登陸香港四季酒店和PrincessBeautySpa。M6主要用Lipomassage按摩以Roll-In、Roll-Up手法分解頑固的局部脂肪組織，解決臀部脂肪及皮膚下垂等問題。以往M6機只是可以做身，今回第5代可以做面之餘，亦可以做埋胸部，一機幾用。ModelSara一向是M6的支持者，做了3年，今回試做最新M6，感覺如何呢？</p><p>Sara試後感</p><p>「我覺得做M6好舒服，直頭可以邊做邊瞓覺，新機都要着番絲襪衫，感覺同M6差唔多。佢有1-7的力度，我試咗做3.5，已經覺得好夠力！以我多年做M6的經驗，要見效果，真係好睇個美容師嘅手勢，若能配合其動作手勢，只要10分鐘即可見效果。」</p><p>查詢：PrincessBeautySpa（28382746）<br> 鑼灣軒尼詩道513號維寶商業大廈18樓全層</p><p>專攻橙皮少少痹</p><p>橙皮脂肪（Cellulite）其實唔單止成熟女士先有，20歲以上的少女都會有此煩惱。由美國FDA（FoodandDrugAdministration）首個認可的三重定點纖形儀VelaShape，可使凹凸不平的皮膚變平滑，將鬆弛的皮膚變緊緻。FDA話認證VelaShape可以成功減達範圍1至7.2cm，其三重定點是指用真空暢通淋巴排毒，再用紅外線和雙極射頻收緊表皮，以令深層骨膠原重組，使皮膚重拾平滑。每次療程30分鐘，完全無痛，等Becky話畀大家知有咩感覺！</p><p>Becky試後感</p><p>「感覺Firm咗！不過真空吸的時候感覺有些少麻痹，但好快習慣，完全唔痛，全個過程都好輕鬆！夏天整走橙皮脂肪着Bikini都靚啲！」</p><p>查詢：彩光醫學美容中心（23328754）　旺角彌敦道585號富時中心23樓<br> 網址： http://www.velashape.com </p></body></html>