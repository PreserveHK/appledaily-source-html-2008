<html><header><meta charset="utf-8"><title>中環在線：渣打鐵人攞業界大獎 - 李華華</title></header><body><h1>中環在線：渣打鐵人攞業界大獎 - 李華華</h1><p>渣打集團（2888）執行董事狄朗華（MikeDeNoma）有「鐵人」之稱，家吓駐守新加坡，佢喺「零售銀行家國際2008全球大獎」中被選為「最佳零售銀行家」，而渣打銀行亦都同時成為「亞洲最佳零售銀行」。<br> 講開狄朗華嘅威水史，唔可以唔提05年時，渣打以33億美元臨尾揮低獅子行，成功收購韓國第一銀行（現稱StandardCharteredFirstBank），呢單刁唔止擴大咗銀行亞洲業務，亦係渣打逾百年以嚟最大單嘅併購，而狄朗華就係當中主力策動人！<br> 話狄朗華係「鐵人」亦冇花冇假，佢除咗年年都嚟香港跑馬拉松，仲係06年復活節參加過為期6日嘅MarathondesSables，橫越撒哈拉沙漠嘅馬拉松賽事。<br> 為咗挑戰自己，佢又專登學游水去參加三項鐵人賽。運動了得之餘，狄朗華仲好鍾意小朋友，現實中佢係多仔公，屋企有6個仔女。</p></body></html>