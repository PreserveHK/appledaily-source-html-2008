<html><header><meta charset="utf-8"><title>安琪蓮娜關心兒童</title></header><body><h1>安琪蓮娜關心兒童</h1><p>傳聞中陀住對雙胞胎嘅安琪蓮娜祖莉（AngelinaJolie），噚日到華盛頓出席一個關注戰亂地區兒童問題嘅會議。本身係兒童教育組織成員嘅佢，促請各界除咗注意戰後伊拉克嘅重建工作，更重要係為當地適齡學童提供教育，佢話：「治療亂戰兒童心理素質嘅方法，就係要佢哋展望未來。」</p></body></html>