<html><header><meta charset="utf-8"><title>阿詩一擲200萬還兒女債</title></header><body><h1>阿詩一擲200萬還兒女債</h1><p>何韻詩、卓韻芝和林一峰前晚在尖沙嘴出席Converse百年基業回顧展，並即席設計鞋架。阿詩透露贊助商每有新款鞋都會送給她，令自己公司塞滿鞋，問她會否益好友容祖兒？她說：「係friend就自己買。」談到開舖賣產品，阿詩謂心情像開騷，現在產品已售完，但有雜誌指她的產品滯銷，阿詩說：「佢哋本嘢就滯銷，情況比我想像中理想。」</p><p>花紅慰父母</p><p>由於阿詩的父母連續七日在店中打點，阿詩謂原本想請雙親旅行，但最後決定將店舖一半收益分給他們當花紅，她又想送車給父親，她說：「我喺外國返嚟嗰幾年，佢哋係咁接濟我，由細到大喺我身上使咗200萬左右，我今年應該會畀番晒佢哋。」有指其父母可能最想看她交男友，阿詩說：「盡力啦，難啲，我圈子好窄，眼角又高，冇乜景呀，折現算喇。」<br> 採訪：駱華齡<br> 攝影：林德雄</p></body></html>