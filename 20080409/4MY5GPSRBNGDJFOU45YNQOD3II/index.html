<html><header><meta charset="utf-8"><title>炸一炸　鵝變雁？</title></header><body><h1>炸一炸　鵝變雁？</h1><p>去打冷，幾乎人人必點鹵水鵝片。其實潮州菜中，不單止得這道菜，鹵水鵝片還可以用來炒。但炒之前，記得先拿去炸一炸，保存鵝片的肉滑，這樣炒出來的鵝片才不會老及韌。炸過的鵝統稱「雁鵝」。<br><br>記者：林佩婷<br>攝影：陳盛臣</p><p>怪師傅烹飪工作坊負責人怪師傅</p><p>（ http://www.masterwhy.com/） <br> 從事飲食業三十五年，由於做事方式及性格古怪，故被人叫做怪師傅。最拿手煮山東豬扒及黃金蝦。</p><p>豆醬大葱爆雁鵝</p><p>需時：30分鐘<br> 份量：4人<br> <br> 怪師傅話，鵝看來很像雁，炸過的鵝大家都統稱為雁鵝。普寧豆醬用時記得隔水，這樣便不會過鹹。</p><p>材料</p><p>普寧豆醬1湯匙、甜麵醬1湯匙、北葱50克、薑絲10克、蒜茸1茶匙、鹵水鵝胸肉1件、水1/4杯、油適量、生粉4湯匙<br> <br> 調味：魚露1/2茶匙、糖1/2茶匙、胡椒粉/麻油各少許、生粉水適量&#13;</p><p>做法</p><p>1.鵝肉切片撲上生粉略炸，北葱切條待用。<br> <br> 2.起鑊，下北葱及蒜茸爆香，再下普寧豆醬及甜麵醬，再下薑絲、水及調味略煮。<br> <br> 3.下生粉水埋芡，落鵝肉略兜即可上碟。</p><p>梁小姐問：北葱其實係乜嚟？<br> <br> 答：北葱又叫大葱，或者京葱，通常你食片皮鴨會夾住嚟食，嗰啲就係北葱喇！</p><p>潮式凉瓜肉碎煎蛋</p><p>需時：20分鐘<br> 份量：4人<br> <br> 凉瓜記得煮時才好切，否則很快便會變黑。若想變成蛋角，只要在煎好的時候在鑊裏分件便成。</p><p>材料</p><p>凉瓜1/4條、蛋4隻、肉碎1/2両、菜脯1條、葱花/油各1湯匙。<br> <br> 調味：鹽/胡椒粉各少許</p><p>做法</p><p>1.凉瓜切薄片，菜脯切粒備用。<br> <br> 2.蛋拂勻後加葱花及菜脯，再加入調味拌勻。<br> <br> 3.開細火，起鑊下油，下肉碎略炒後撈起。<br> <br> 4.再下油，下凉瓜兜熟。然後下肉碎及蛋漿並轉中火，煎至兩面八成熟後鋪平即可。</p><p>黃小姐問：坊間係咪有隻白苦瓜唔苦㗎？怕苦的話可否轉其他瓜類？<br> <br> 答：白苦瓜只係無一般苦瓜咁苦，味道較淡。一般用嚟做白苦瓜汁，或者燉、煮，做沙律亦得。不過現在白苦瓜仲未當造，大約過多一個月到先有。如果唔想吃苦瓜，亦可轉用水瓜（右圖），現在啱啱開始當造。</p><p>煙肉碎奶油浸紹菜</p><p>需時：20分鐘<br> 份量：4人<br> <br> 紹菜若果能夠切去較粗的芯，食落更加嫩；想更香的話，記得加牛油。</p><p>材料</p><p>煙肉碎亁2湯匙、紹菜約1/4棵、水1杯、鹽1/8茶匙。<br> <br> 奶油：雞湯1/2杯、鮮奶1/2杯、牛油10克、鹽1/8茶匙、糖1/2茶匙、胡椒粉少許、生粉水適量</p><p>做法</p><p>1.紹菜洗淨切粗條，落鹽汆水灼熟，備用。<br> <br> 2.起鑊，下紹菜兜熱，下水煮至紹菜腍身，隔水後上碟<br> <br> 3.中火下雞湯及鮮奶略煮，下其餘調味至大滾，再下牛油及生粉水埋芡，將紹菜回鑊略兜勻後即可上碟，灑少許煙肉碎亁於紹菜上即成。</p><p>方小姐問：師傅你用嘅煙肉碎喺邊度買？如果唔用煙肉碎有咩好介紹呢？<br> <br> 答：今次用嘅煙肉碎喺大型超市買，約廿零蚊。即開即食做少個步驟。亦可用肉碎，或煎煙肉切件都得。</p><p>簡易意大利芝士杯</p><p>需時：4小時30分<br> 份量：2人<br> <br> 打忌廉芝士最好先放它在室溫地方，這樣才易打；相反淡忌廉則要先雪凍再打才會滑。</p><p>材料</p><p>旺旺小泡芙適量、濃咖啡1杯、忌廉芝士250克、淡忌廉200克、糖100克、可可粉/糖霜各適量<br> </p><p>做法</p><p>1.將淡忌廉打起，糖及忌廉芝士打起後加入打起的淡忌廉拌勻。<br> <br> 2.將少許芝士漿倒入杯中，小泡芙浸適量咖啡後放入芝士漿上，再鋪上另一層芝士漿。<br> <br> 3.芝士杯放入雪櫃內冷藏四小時以上，食用前灑上可可粉，再以糖霜印字即可。</p><p>孔小姐問：泡芙放得耐個甜品度會唔會好快腍？係咪咩餅都可以放？<br> <br> 答：傳統少少的做法當然係手指餅或者蛋糕啦，再唔係試吓旺旺小饅頭都應該OK。</p><p>網上重溫<br>  http://cooking.appledaily.com </p></body></html>