<html><header><meta charset="utf-8"><title>抗拒男人圍住影<br>婷婷手掩心口保春光</title></header><body><h1>抗拒男人圍住影<br>婷婷手掩心口保春光</h1><p>謝婷婷前晚以大DeepV黑色長裙打扮、出席在中環KEECLUB舉行的秋冬鐘錶活動，是晚的嘉賓還有鄭融、王秀琳、AmandaS.及AnaR.等。謝婷婷的性感打扮令她被記者大包圍狂影相，其間婷婷也擔心走光，因而不時用手遮胸，她說：「我已經做足防走光措施，如果再性感啲都得嘅，不過就要黐多啲膠紙囉！我平日好少買呢啲衫着，爹哋都唔會介意我咁着，因為最重要睇吓係乜嘢場合，我都知呢件衫會吸引好多人望，自己都未試過俾咁多男人圍住影相。」</p><p>學曉很多事</p><p>記者問謝婷婷為何不叫男友前來護花？她說：「經理人都在場，佢會幫我打走啲衰人。」她又說自己好獨立，不用別人照顧，而她入行之後想低調一些，不想講太多關於男友的事。婷婷的兄長霆鋒曾表示妹妹入行要碰釘才會長大，對此，婷婷自言已學曉很多事，不用哥哥教導。</p><p>霆鋒撐栢芝</p><p>至於鄭融佩戴了一條有50年歷史的腰帶到場，她自言很喜歡古着，她說：「遲啲會做一個梅艷芳紀念音樂會，我同梅姐係同月同日生，今次有份唱佢啲歌，覺得好緊張又有壓力。」<br> 此外，謝霆鋒昨日在杭州出席一個活動，與五位小朋友玩60米接力賽跑，有指栢芝將復出工作，霆鋒表示會支持太太的決定。<br> 採訪：藍文浩<br> 攝影：陳順禎</p></body></html>