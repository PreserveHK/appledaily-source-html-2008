<html><header><meta charset="utf-8"><title>麥克華堡未婚妻添男丁</title></header><body><h1>麥克華堡未婚妻添男丁</h1><p>《無間道風雲》（TheDeparted）嘅荷李活影星麥克華堡（MarkWahlberg）再做老竇，前日佢未婚妻RheaDurham喺洛杉磯為佢生咗一個男嬰，不過BB嘅名就仲未公佈。計劃喺下年拉埋天窗嘅麥克同Rhea，之前已有一個4歲大嘅囡囡Ella同兩歲大嘅囝囝Michael。據知Ella知道出世嘅又係細佬感到好失望，因為佢好想有個妹，可以同佢扮靚。</p></body></html>