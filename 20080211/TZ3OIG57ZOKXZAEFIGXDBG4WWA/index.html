<html><header><meta charset="utf-8"><title>「冇人敢追我」<br>Angelababy鼠年求一見鍾情</title></header><body><h1>「冇人敢追我」<br>Angelababy鼠年求一見鍾情</h1><p>近期人氣急升的模界少男殺手楊穎（Angelababy），趁着鼠年到廸士尼樂園行大運，跟「老鼠仔」米奇和米妮拜年。89年出生、屬蛇的Angelababy去年人氣急升，月底才滿19歲的她經已鎖定目標，除了希望買樓置業外，又希望找到男朋友，體驗一見鍾情的感覺。</p><p>上海出生的Angelababy以前曾主持廸士尼電視節目《VivaClubDisney》，讀書時已經常出入廸士尼，趁着鼠年，她日前特地到香港廸士尼樂園遊樂兼向久違了的米奇拜年，除參觀充滿新年氣氛的米奇大屋外，又與換上賀年新裝的米奇和米妮合照，擺出可愛表情和甫士。玩到倦了就去餐廳醫肚吃賀年餐，暫時把減肥大計拋諸腦後，玩到樂而忘返。</p><p>搵錢買樓置業</p><p>去年Angelababy的工作排得密密麻麻，豬年工作運可謂一帆風順，對此她希望鼠年運勢能夠跟去年一樣，她說：「我嘅鼠年大計已經部署好，希望今年儲夠錢買屋，所以今年要接更多工作，喺20歲前完成置業大計，至少可以自己畀到首期買樓。」</p><p>只求性格相配</p><p>Angelababy一直是少男的dreamgirl，卻謂自己沒人追求，她說：「其實冇人敢追我，可能啲男仔以為我係model，特別難追喎。其實我嘅要求好簡單，最緊要兩個人嘅性格夾到，有幾多身家同外表點樣都冇所謂，希望可以搵到一見鍾情嘅感覺。」<br> 採訪：JessicaNgan<br> 攝影：RickyChan<br> 髮型：JackyLeungofILColpo（IFC）<br> 化妝：SynniTam<br> 鳴謝：香港廸士尼樂園</p></body></html>