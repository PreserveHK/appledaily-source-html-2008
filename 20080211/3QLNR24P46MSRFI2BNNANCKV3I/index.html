<html><header><meta charset="utf-8"><title>天氣凍　睡衣客周街行</title></header><body><h1>天氣凍　睡衣客周街行</h1><p>踏入鼠年天氣特別冷，雖然凍得騰騰震，但貪靚的Net人情願叫外賣，也不會穿睡衣落街醫肚。樓主「Flyer」報料：「噚日（年初一）晚飯時間喺Pizza（店），見一對夫婦抱住個bb，兩人着住睡衣仲大模廝樣行出行入，真係嚇一跳！」<br> 「howto」回帖具創意：「睡衣派對！」，「CANDY.W」（見怪不怪）：「天氣凍，懶換衫啩！」「彤b^^」認同：「天氣凍嘛，成日見人咁落街食嘢！」「chinatea」好奇問：「換咗睡衣即係冲好凉啦，出完街返去唔通就咁睡番上床？會唔會三個有夢遊病呀？」<br> 曾試過穿睡衣落街的「canies」則認為：「雖然唔好睇，但係懶起上嚟就…我都試過，不過喺夏季，因為我係着T-shirt、短褲，所以出街都唔覺眼。冬季咁凍，街都唔想出，咪搞！」<br>  http://forum.baby-kingdom.com/viewthread.php?tid=1293090&amp;extra=page%3D1 </p></body></html>