<html><header><meta charset="utf-8"><title>$138,888享一晚浪漫</title></header><body><h1>$138,888享一晚浪漫</h1><p>要同愛人豪過情人節，當然要去濠江！星際酒店於情人節晚，特別推出價值MOP$138,888、名為「傾城之夜」的總統套房住宿套餐，一晚十幾萬咁先叫豪！總統套房面積達6,000平方呎，以大量紫色玫瑰作點綴，營造浪漫氣氛。此外，其他配套都唔嘢小，如雙人港澳直升機來回套票、勞斯萊斯房車接送、4小時勞斯萊斯澳門觀光接送……夜晚仲可以喺房內享用總廚特別設計嘅晚餐，加送頂級演奏家在旁伴奏，花得起嘅多情種值得同情人浪漫一晚！<br><br>記者：區佩嫦<br>查詢：（853）28383838</p></body></html>