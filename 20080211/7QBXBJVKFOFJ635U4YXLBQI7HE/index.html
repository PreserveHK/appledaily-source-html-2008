<html><header><meta charset="utf-8"><title>馮仁昭四圍超<br>拋金錢招財運　王祖藍：買廁所都唔夠錢 - 馮仁昭</title></header><body><h1>馮仁昭四圍超<br>拋金錢招財運　王祖藍：買廁所都唔夠錢 - 馮仁昭</h1><p>王祖藍、袁偉豪、司徒瑞祈、李思欣、周家蔚同唐詩詠日前齊集又一城同大家拜年，王祖藍更大拋手上嘅金元寶，希望今年人人賺到盤滿缽滿。擁有一張孩子臉嘅王祖藍去年分別同蔡少芬及李亞男傳緋聞，雖然蔡少芬已嫁作人婦，但王祖藍喺拍攝期間竟搞笑地喺大桃花旁繞圈，佢話：「棵桃花都嫁人走咗囉，不過我一早都話棵桃花唔係我㗎啦！今年希望可以搵多啲錢，拍《同事三分親》之前好多人都同我講，拍處境劇好易買樓，但我𠵱家連廁所都唔夠錢買呀，希望今年得啦！」</p><p>整蠱袁偉豪</p><p>拍攝期間，王祖藍仲一味模仿香港先生袁偉豪擺post影相，搞到袁偉豪一臉無奈，袁偉豪話正準備拍攝首套劇集《尖子攻略》，佢話：「舊年去參加《舞動奇跡》，令到多咗人留意我，今年希望拍多啲劇，做多啲唔同角色，畀自己多啲磨練。」<br> 攝影：仇志德<br> 部份服裝：FCUK（ifc）<br> 髮型：KatyNg,PhoebeLiu（Touchup）<br> 化妝：ZitaChan（Touchup）</p></body></html>