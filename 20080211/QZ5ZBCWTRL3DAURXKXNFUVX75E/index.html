<html><header><meta charset="utf-8"><title>金手指：送花　環保　經濟學 - 孫柏文</title></header><body><h1>金手指：送花　環保　經濟學 - 孫柏文</h1><p>孫柏文以前讀大學時係主修經濟學。一個人讀經濟學，只要個心態係為學嘢而唔係為成績，就會慢慢開始擁有一套能分析世界現象工具。特別係遇上睇落啲人「非理性」嘅現象，都可能經過經濟學分析之後，發覺係完全理性。<br> 噚日，就有個驚天地泣鬼神嘅新聞，令我啲分析能力有機會出鞘。呢單新聞就係被《金手指》一欄譽為全特區「至硬膠」組織──環保觸覺，做咗個關於情人節送花嘅調查。<br> 各大報章，都以調查最搶眼嘅結論「75%女士情人節不想收花」為題。大家第一個反應可能係：「環保組織做調查，一定係想用本來『非常中立』嘅調查，推動組織嘅目標。只要令買花嘅男人，覺得香港女性有強烈環保訴求，唔想收本身非常無謂嘅花，就自然少啲花出售。」<br> 如果你真係咁諗，小心！環保觸覺今次凸顯嘅唔係香港女性嘅環保訴求，而係佢哋強烈嘅港女特質。兜口兜面問就一定話「唔要」，不過到情人節當日你哋試吓唔送？冇錯，會引起事故。<br> 咁點解環保觸覺要為特區社會製造不安？好多環保硬膠都覺得，人類就係污染嘅唯一源頭。亦即等如滅絕人類，就係解決污染嘅最好方法。唔送花，又點媾女？媾唔到女，又點繁殖呀？其實環保觸覺先至係最高明嘅環保組織。<br> 又或者只要將所有「想收花」、「鍾意被人𠱁」嘅女性DNA滅絕，世界上就會剩下環保觸覺女性成員嘅DNA存在。環保觸覺最想見到嘅世界，就係嗰啲災難片中嘅世界。就係早排WillSmith有份演，講述人類絕種嘅電影《Iamlegend》。電影嘅口號就係「Thelastmanonearthisnotalone」，最後一個男人同怪獸戰鬥。</p><p>啲怪獸咪就係環保觸覺嘅女性成員！因為佢哋唔會咁偽善，有任何化妝品，鞋唔會多過一對，冲凉家用肥皂，絕對唔會搭車等等…<br> 金手指網誌： http://phatdat.blogspot.com </p></body></html>