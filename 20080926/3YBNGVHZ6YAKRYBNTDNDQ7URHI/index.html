<html><header><meta charset="utf-8"><title>潮流百貨新張　火速擠提</title></header><body><h1>潮流百貨新張　火速擠提</h1><p>講起LCX，大家會諗到尖沙嘴，但就未必個個諗到銅鑼灣。唔怪你，事關銅鑼灣LCX開咗咁耐，一直未有機會上位。LCX點會唔明，今個星期正式開幕的潮流百貨Xplus，火速引入多個潮牌撐場。而同Xplus一樣係今年「新人」的狄易達（達仔）和范萱蔚（Percy）首次巡場，梗係齊齊玩擠提睇啱立即掃入袋，新人有得爭取見報機會，梗要博上位啦！<br><br>記者：葉雪芯<br>攝影：楊錦文<br>Makeup：ChanPuikaAnnie<br>Hair：Ritz@hairculture</p><p>On達仔：<br> 阿德×小克黑色古代武俠Tee$124<br> Lykelihood白色Slimcut褲$790<br> Lykelihood黑色中筒Boots$2,380<br> <br> OnPercy：<br> thisis墨綠色格仔LooseFit連身裙$495</p><p>CheckPoint1<br>Stussy限量潮牌</p><p>先講美國街牌老大Stussy，雖然Stussy在不少水貨舖或者大型連鎖潮店有售，不過Xplus的Stussy就專賣LA的VintageItems，例如Customade、RegionalChapt'sEdition、WorldTour等，仲有全世界板仔都周圍撲的限量出品：包括與Nike、NewBalance、Levi's、Vans、Neighborhood、G-Shock等潮牌推出的CollaborationTee。11歲開始跳HipHop的達仔就說：「鍾意跳舞表演嘅人件Tee顏色最重要，如果穿黑白Tee做倒立或者Spinning好難俾人留意到，所以我次次都買Colourful、Sharp顏色的Tee。」</p><p>達仔就係睇中咗呢款Stussy彩藍色油墨PrintTee。$480</p><p>CheckPoint2<br>EdHardy潮星班底</p><p>除了Stussy，仲有當紅的紋身Fashion牌子EdHardy，美國明星Fans有Madonna、ParisHilton、BritneySpears等，香港有型女盧巧音，Xplus就入咗較多斯文款式如PoloShirt、閃石Tee和國旗Tatoo風褸款。Percy一向形象都係較中性，首選衞衣外套款式：「我鍾意EdHardy夠搶眼，Tatoo圖案好有藝術氣質，好似着咗件藝術品上身咁。」
</p><p>EdHardy黃色舞龍Tatoo圖案衞衣外套$1,890、粉藍色骷髏頭Tatoo圖案背心$990</p><p>CheckPoint3<br>thisis本地薑玩Layer</p><p>今勻Xplus亦揀咗幾個精選本地薑入場，包括本地形象顧問NamKong主理的thisis，走少女風格，以Layering和闊Cutting為主，顏色多玩大自然Style。點知Percy反而睇中了Accessories──男仔頭哈哈笑長頸鏈：「今季長頸鏈好Hit，我本身唔算高，戴長頸鏈可以令視覺上整個人拉長咗，睇上去會高䠷啲。」</p><p>CheckPoint4<br>Lykelihood港牌攻窄Cut</p><p>男裝方面，就有走日系風的港牌Lykelihood，以SlimCut為主，風格有點華麗頹廢Feel，亦加入了搖滾元素如窩釘、黑白灰色等。HipHop友達仔行到呢度「的」起心肝試吓新形象：「我從未試過着這類窄Cut衫，第一次試這類披披搭搭的HighFashion風格男裝都幾鍾意，估唔到都Carry到。」</p><p>GadgetsZone小物集中營</p><p>Xplus除了FashionArea之外，仲有GadgetsZone，包括有日本Figure界Hit爆的DEVILROBOTS、泰國的HumanTouch等。最特別的是GadgetsZone亦係本地設計師的作品和精品的集中營，例如阿德×小克、以Handmade布偶為潮人所熟悉的ChocolateRain、maymayking、繪本家JohnHo、Figurine界潮人代表DannyChan及Ultraman等的作品大部份都有售。這裏還會定期舉辦創作工作坊，由以上的設計師助陣教創作。</p><p>GadgetsZone門前有一系列本地及外國設計師Figure公仔做主角的Postcard免費任攞。</p><p>LCX（28905200）<br> 銅鑼灣京士頓街9號</p></body></html>