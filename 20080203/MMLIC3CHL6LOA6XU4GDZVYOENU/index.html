<html><header><meta charset="utf-8"><title>車事情報局：大年初一有車展睇</title></header><body><h1>車事情報局：大年初一有車展睇</h1><p>望吓日曆，原來今日已經係年廿八，晏啲收咗工要幫自己部愛驅同屋企大掃除之外，都係時候要Call齊班Friend，計劃吓大年初一嗰日幾點鐘出發去睇車展。<br>究竟係乜車展咁巴閉，要約齊班Friend一齊去睇？咪就係英之傑「金鼠賀歲」經理車車展囉！屆時各個由英之傑旗下公司所代理嘅品牌，當中包括Toyota、Lexus、Daihatsu、Mazda同Jaguar，將會合共展出過百部優質經理車，並會以超值價發售；以Toyota為例，佢哋展出嘅優質經理車放盤，就差唔多全部車款都齊晒，當然唔少得呢期最Hit嘅Camry、Previa，同埋最新款嘅Corolla，聽聞叫價仲好吸引㖭！另外，會場到時會有相士幫大家占卜一下鼠年運程，而財神仲會大派利是，等你可以攞番個彩頭。有興趣嘅車迷，記得去參觀啦！<br><br>記者：鄭達基</p><p>英之傑「金鼠賀歲」經理車車展</p><p>日期：2月7日（大年初一）<br> 時間：11:00am-6:00pm<br> 地點：北角屈臣道2-8號海景大廈地下Toyota維修中心</p></body></html>