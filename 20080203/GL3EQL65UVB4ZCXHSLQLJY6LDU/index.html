<html><header><meta charset="utf-8"><title>14歲箍牙薯妹撞入行<br>紅模坊：Angelababy蛻變姬魔</title></header><body><h1>14歲箍牙薯妹撞入行<br>紅模坊：Angelababy蛻變姬魔</h1><p>上海出生、18歲的新晉人氣女模楊穎（Angelababy），去年人氣hit爆，於周杰倫演唱會演出，在後台看他的私家魔術，萬千寵愛，更被封為「𡃁界索模」、「女神二號」，她對所有稱號欣然接受，但揚言要做得更好，變身名模KateMoss。　撰文：羅慧敏</p><p>月底滿19歲的Angelababy，07年才全職入行，已火速與好姊妹JaniceMan（文詠珊）被封為新一代少男殺手。JaniceMan被封「𡃁界女神」，樣子型格甜美的Angelababy，同樣人氣急升，一時被封為「𡃁界索模」，一時被封「女神二號」，參演電影《破事兒》、在周杰倫的演唱會上大跳辣身舞，又成為日本女性雜誌《Dear》封面女郎，更成功泊到熊黛林公司的碼頭做其師妹。</p><p>開朗主動佔優</p><p>Angelababy前日在公司位於天后的辦公室接受記者專訪時，擺甫士出奇專業，又爽直可愛，的確相當惹人好感。Angelababy指一切發展只是順其自然，她說：「我中三先返香港讀書，14歲嗰陣，有個同學仔將我嘅相寄去《YES!》雜誌，因為我𠵱家經理人Kim嗰時就喺《YES!》做，所以識咗佢、又簽咗約，到𠵱家囉。讀書時有做Disneyviviclub節目主持，同埋拍啲港台劇，不過我嗰時廣東話仲唔正，唔鹹唔淡，成日俾人笑㗎。」<br> Angelababy去年發力，形象又做得好，連一眾名牌如MiuMiu、Loewe、MarcbyMarcJacbos也樂意借衫讓她出席活動。她說：「最開心係做周杰倫演唱會，因為佢係我超級偶像，佢所有碟我都有收藏，嗰次我真係拎晒所有碟畀佢簽名，佢仲喺後台表演魔術畀我睇。」機會比人多，問她自評有甚麼比同輩優勝？Angelababy想一想說：「我個人好開朗，都鍾意同人相處，會主動識朋友。」外界將她封為「𡃁模」，她毫不在意說：「呢個係外界嘅稱呼，我唔反感，希望再做好啲，除去呢個名，變成名模啦。」不過Angelababy的模特兒界目標，卻不是師姐熊黛林，她說：「我想好似KateMoss（超模姬蒂摩絲）咁，因為KateMoss身材唔高，好似我咁上下，但佢就好出名，所以我想似佢，我好鍾意佢。」</p><p>網誌寫我心情</p><p>雜誌對照她14歲入行時的四眼薯妹相片，即惹來整容之說，Angelababy說：「識我嘅人就知我冇整過，雜誌登嗰啲係我箍牙同面最腫時嘅相，𠵱家只係冇晒babyfat，我唔介意人哋點講，不過多咗人寫，點都係開心嘅。」不止多人寫，她的blog也是點擊率高企的熱門blog，她說：「我由細到大都鍾意寫blog，由05年開始寫，原意係畀啲唔喺我身邊嘅人都知我做緊乜。」<br> Angelababy網誌： http://www.xanga.com/angelababy <br> 攝影：陳俊強<br> 服裝：MarcbyMarcJacobs</p><p>人物誌：國產港女中三回流</p><p>姓名：楊穎（Angelababy）<br> 出生日期：89年2月28日<br> 身高：1.68米<br> 三圍：32、23、34<br> 體重：100磅<br> 學歷：聖心商科畢業<br> <br> 簡介：媽媽是上海人，爸爸是香港人，而父親的外婆是德國人，有小量德國血統的她，在上海出生後就跟隨媽媽在當地生活，中三才回港升學，在聖母院書院讀到中五。14歲開始做兼職模特兒，曾拍港台劇《天下無敵》、《獅子山下》，去年開始全職投身幕前，參演電影《破事兒》，又是時裝品牌2%代言人、HarbourCity廣告女郎。</p></body></html>