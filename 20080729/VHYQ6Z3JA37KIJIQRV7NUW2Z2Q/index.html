<html><header><meta charset="utf-8"><title>StageMakeup　粉撲櫻唇立即體</title></header><body><h1>StageMakeup　粉撲櫻唇立即體</h1><p>如果每日叫妳化同一個妝容，化足十年，妳頂唔頂得順呢？我諗真係只有為藝術興趣而犧牲嘅表演者先至做得到，仲要日日自己化，實在能人所不能！源自Montreal世界聞名的太陽劇團（CirqueduSoleil），將會在澳門威尼斯人公演十年，狂呼「Bravo！」前，大會化妝品牌M.A.C請來劇團資深化妝師Nathalie大顯身手，率先上一個出神入化的陰陽妝。<br><br>記者：陳諾堯<br>攝影：陳陶鈞</p><p>陰陽雙面人入門嘴嘴</p><p>是次妝容，係其中一個Dancer妝，如果我唔講，大家睇耐啲都會察覺到一邊係月亮、一邊係太陽嘅陰陽配！Nathalie話呢個妝最重要就係掌握線條技巧，淨係中間條直線，要畫得對稱又垂直都唔係咁易！化呢個妝要成3、4個鐘，淨係化個嘴都有6個步驟，真係唔係嘢少！篇幅所限先學好立體舞台嘴，更實際係呢個立體唇妝，放心，出得街！</p><p>FullCoverageFoundation#White$230</p><p>白色那邊面妝，主要係用呢種白色底霜去搽。
</p><p>M.A.CProPowderBrush#Devil$155</p><p>橙色那邊面妝，就用PaintStick加呢款鮮橙胭脂。</p><p>Eyeshadow#BlueCalm$120</p><p>鮮藍色眼影，主要用嚟畫藍色眉。</p><p>GlitterBrillants#CrystalledOrange$170</p><p>Nathalie心水推介，反光度高，可捕捉不同舞台燈光。
</p><p>StageLips</p><p>太陽月亮行先
</p><p>甫見Nathalie，佢正替表演者上妝，細緻程度令我同攝影師都讚嘆不已！所有妝容都唔一樣，仲好Colourful，究竟靈感點嚟？Nathalie話：「我一諗就諗太陽同月亮先，再到旅行見聞、行程路線等，就用線條去表示，再諗顏色顏料，如我會用有反光效果嘅閃粉，去表達太空浮游粒子同星際等。」咁點為之好嘅StageMakeup？原來最緊要「CatchtheLight」！「舞台妝同燈光一定要互相配合，當然，GoodMakeup就梗要有GoodTools，太陽劇團用M.A.C已有5年，貪佢夠出色仲長期贊助我哋嘛。」</p><p>1.5億太空夢遊　空降威尼斯人
</p><p>名字響噹噹的太陽劇團，今次一嚟澳門威尼斯人就十年，仲用咗1.5億美金開全新劇目《ZAIA》，真係前所未有。《ZAIA》故事講述一位少女太空夢遊，期間遇到不同人和事，而女主角ZAIA將會以動作、舞蹈和空中雜耍等表現情感。最特別係舞台上嘅StarDrop背景，有望遠鏡效果之餘，更係由澳門坐向望上太空嘅真實影像，犀利到爆！</p><p>預演：7月26日至8月27日<br> 正式公演：8月29日<br> 門票：$388-$1,288　<br> 查詢：63336660（CirqueduSoleil）<br> 網址： http://www.cirquedusoleil.com </p></body></html>