<html><header><meta charset="utf-8"><title>專家對話：大市8月續反彈</title></header><body><h1>專家對話：大市8月續反彈</h1><p>昨日大市成交量再創新低，恒指微跌53點，嘉賓相信反彈市仍未完成，8月仍然有反彈浪。<br> <br> 黃：一中證券聯席董事　黃偉康<br> 李：法興證券衍生工具部亞洲區董事　李錦<br> 孫：主持　孫柏文<br> <br> 孫：𠵱家咁樣嘅市況，投資者應該點睇個市？<br> 黃：我相信現市係轉倉活動比較頻繁嘅時間，所以投資者都會等一等呢啲活動過去咗，先至有明確方向。不過反彈浪應該未完，因為上星期恒指都反彈咗唔小，回吐好正常，照我睇8月份恒指依然有力，不過8月反彈得多，反而令我對9月市況有憂慮。<br> 李：今日（即昨日）成交量非常細，市場都係上落市為主，短期恒指應該會喺10天線22300點至20天線22100點之間上落為主。</p><p>搶先貼股<br>中航科工受汽車業務拖累</p><p>李太：我1.6蚊買咗隻中航科工（2357），佢汽車業務對公司有咩影響？<br> 黃：佢一直受昌河汽車業務拖累。另外佢母公司傳緊合併，日後可能會有注資行動，做番啲民航機工程。但係呢啲消息全部都只係憧憬，去到1.5蚊左右會有沽壓。短期要留意出售資產或注資行動，如果冇你就要即時掟貨。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>