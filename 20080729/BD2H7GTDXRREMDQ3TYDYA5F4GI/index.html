<html><header><meta charset="utf-8"><title>怪風掀裙　嘆阿婆底褲不雅<br>Theresa護陰布保春光</title></header><body><h1>怪風掀裙　嘆阿婆底褲不雅<br>Theresa護陰布保春光</h1><p>傅穎（Theresa）上周三在灣仔天橋為全新專輯兼寫真集《Smiling》造勢，突遭怪風吹起短裙洩春光。為免再遇怪風，前晚她改穿短褲襯魚網襪撐艾粒場；昨日她在尖沙嘴舉行新碟祝捷會更大玩密實，穿上白色長褲，上衣更無端端有一塊「護陰布」，實行上下防守。</p><p>近日頻頻以性感形象示人的傅穎，上周三在書展推出新專輯兼寫真集《Smiling》，由於面對同期一眾年輕女藝人相繼推出寫真集，所以Theresa為谷新碟，於是走到灣仔天橋宣傳造勢，卻遇怪風吹起短裙，令她尷尬不已。</p><p>「總之係意外」</p><p>幸好Theresa的新碟一周內已報捷，銷量已達15,000張，為慶祝首次奪得金唱片，Theresa昨日自掏五位數字到尖沙嘴設宴三席，慰勞一班工作人員。不知Theresa是否怕再遇怪風，平日慣穿短裙露長腿的她，昨日竟穿上白色長褲，上衣更無端端有一塊「護陰布」，實行上下防守，以免再洩春光。<br> 對於日前被怪風掀裙，Theresa說：「好無奈，嗰陣的確係怪風，我係出名打底王，雜誌成日將所有打底褲都寫做阿婆底褲，有啲不雅，但冇辦法，總之係意外。我仲問公司同事點睇，佢哋就話我對腳OK。」<br> 首次擁有第一張金唱片，Theresa表示前一晚緊張到失眠，她希望抽幾天時間去紐約旅行獎勵自己。</p><p>壽包賀黃柏高</p><p>至於有否送新碟給緋聞男友林孝賢時，Theresa避忌說：「我向公司訂咗60隻都冇貨，連我媽咪都冇，總之係朋友就會自己買，我知何韻詩、關智斌都有買嚟支持。」此外，適逢昨日是老闆黃柏高的牛一，Theresa十分識做地送上壽包蛋糕及名酒恭賀他。<br> 採訪：駱華齡<br> 攝影：陳志嵐</p></body></html>