<html><header><meta charset="utf-8"><title>同是混血兒　衞蘭攞彩袋</title></header><body><h1>同是混血兒　衞蘭攞彩袋</h1><p>喺香港市場，一向Mixed嘅混血兒都係比較吃香，娛圈人辦有金城武同Angelababy，Janice（衞蘭）都唔例外，唱得睇得，仲要係Mixed加Mixed嗰隻！人就話有混血，原來女人最愛嘅手袋都有，本地血統Mixed法國同意大利，價錢經濟皮又靚，勁受OL歡迎。唔通港女真係特別冧混血兒？我係囉，你呢？<br><br>記者：陳諾堯<br>攝影：梁細權<br>Makeup：江中平@A&amp;VMakeupSchool<br>Hair：Tavin@HairCulture<br>Wardrobe：HelmutLang（I.T）、HongKongSeibu<br>場地提供：TheCatch（28572909）</p><p>Janice：不再「陰天假期」</p><p>一見到Janice就有種好開心嘅感覺，呢個講唔鹹唔淡Chinese嘅女仔，總會帶畀人好多歡樂。無論影相或訪問，都傳嚟Janice嘅笑聲，令整個拍攝過程氣氛好Chilled好舒服。最近佢隻勁Hit派台歌《陰天假期》，不禁令人想起之前無露面嘅時期係唔係Janice嘅陰天假期？「其實我之前無出嚟嘅時間，一路都係做緊自己嘢，聽好多唔同嘅音樂，諗咗好多Ideas，最重要都係為咗將近11月8日嘅演唱會，同埋隻大碟。」原本鍾意沉色嘢嘅Janice，亦開始轉用Colourful嘅嘢，「最近好多社會經濟問題都令人唔開心，用ColourfulThings就會令個人心情開朗啲，所以我好欣賞Liberation嘅袋，感覺好Flashy同Outstanding！我係啲會睇心情而揀手袋嘅人，咁梗係希望日日都用Sharp色，代表我每日都咁Happy！」</p><p>ColourfulMetallic秋冬養眼</p><p>秋冬大部份着上身嘅顏色都係黑沉沉，有時睇落都覺得幾單調，如果襯番個Sharp色手袋就即刻有晒焦點！本地溝法國血統嘅Liberation，今個F/W用彩色Metallic做主打，齋睇都覺得夠爆夠型。我第一眼就對紫色Loveatfirstsight，之後睇睇吓覺得橙色都超靚，最緊要質地一流，價錢絕大部份都係二千蚊樓下，夠經濟！</p><p>CrunchyCow啱穩陣派</p><p>普通LeatherBag無乜特別，加啲Pattern上去就唔同，但係有好多人又唔鍾意太花嘅袋，咁買CrunchyCow就Perfect喇！呢個系列特別在於皮上面會有裂紋圖案，無論遠睇近睇花紋都咁出，質地較軟身，最啱穩陣派。</p><p>EnamelSpot漆皮長旺</p><p>漆皮潮未停過，由以前啲人覺得誇至到我阿婆家陣都有幾個，都咪話唔犀利！呢款EnamelSpot漆皮同平時大有分別，遠睇都以為係淨色，近睇就會見到有類似潑墨圖案，更會隨着光線而反射出Metallic效果。顏色有紫紅黑或銀色，我推介銀灰色，襯衫好Sharp醒！</p><p>Liberation（29736933）<br> 中環伊利近街16號地下</p><p>OL至愛港意混血</p><p>除了香港混法國的Liberation之外，香港混意大利嘅Rabeanco都唔弱，喺我認識嘅女性朋友中，大部份都會擁有一個或以上嘅Rabeanco，自己都有四個咁多。點解？好簡單，佢具備四大手袋條件：1）顏色超多、2）質地耐用、3）款式靚兼實用、4）價錢唔貴。Rabeanco慣性每月推出新款，質料大部份都係用牛皮或羊皮，而我最鍾意長期熱賣嗰個黑色長形大袋，真係好方便！</p><p>Rabeanco（22595388）<br> 中環德輔道中68號萬宜大廈L1樓119號舖</p></body></html>