<html><header><meta charset="utf-8"><title>是日車展：買二手車有機會攞金鼠</title></header><body><h1>是日車展：買二手車有機會攞金鼠</h1><p>今日係年初四兼星期日，拜完年無嘢做想行街睇吓車？咁就啱啦，因為大昌行易手車將會喺佢哋位於九龍灣嘅展銷場舉行新春經理車車展，到時除咗有多部優質放盤等你可以慢慢睇慢慢揀之外，最緊要係有好多優惠等緊你吖嘛！<br>嗱，到時主要展出嘅車款，大多數都係優質經理車，好似06年嘅NissanPresage2.5咁，有齊e匙同電趟門等設備，行咗約25,000公里叫價$178,000；另05年藍色NissanCefiro230JM，一樣以設備齊全見稱，行咗約45,000公里就賣$148,000，係咪好吸引呢？咁仲唔止呀，如果你喺今日走去睇佢哋嘅車展，仲會即刻送你開運利是，人人有份。如果你係今日首10名買車嘅顧客，兼且喺指定財務公司成功上會，更可獲贈賀年金鼠一隻。優惠先到先得，有興趣買車嘅朋友，記得有時間就去睇吓啦！<br><br>記者：鄭達基<br></p><p>大昌行易手車新春經理車車展<br> 時間：10:30am-6:00pm<br> 地點：九龍灣啓祥道20號大昌行集團大廈2樓<br> 電話：22621118</p></body></html>