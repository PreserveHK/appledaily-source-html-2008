<html><header><meta charset="utf-8"><title>窩輪搏擊：博炒減息　吼新地C輪 - 俊樺</title></header><body><h1>窩輪搏擊：博炒減息　吼新地C輪 - 俊樺</h1><p>花旗股市氣氛轉差，前晚道指反覆下跌231點，勉強守住9000關，伯南克話度緊橋推新救市方案都冇幫助，睇嚟投資者嘅信心仲係好脆弱。<br> 港股噚日跌得好傷，又唔見咗近800點收市，除咗被外圍股市拖累，中信泰富（267）單嘢都好大影響，越來越多資料顯示，管理層嘅披露手法有問題，被監管當局立案調查，大市嘅氣氛仲會受影響。</p><p>新地C輪14859：大市仲有下跌空間，不過本地銀行下個禮拜有機會跟花旗減息，新地（016）可以造好啲，昨收64.10元，吼低位買啲新地C輪14859。<br> 隻輪昨收9.2仙，有效槓桿2.9倍，博正股彈返上71元，14859可見12.3仙，正股跌穿60元，就沽咗隻輪止蝕。<br> 俊樺</p></body></html>