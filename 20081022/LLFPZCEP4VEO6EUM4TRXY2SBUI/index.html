<html><header><meta charset="utf-8"><title>鄭兆良暗示何國鉦未夠班</title></header><body><h1>鄭兆良暗示何國鉦未夠班</h1><p>名媛設計師鄭兆良（Barney）和何國鉦（Dorian）昨日也有出席環保時裝騷記招，展示環保概念作品，Barney展出以一件單膊閃片舊衫，改成女戰士的戰衣。</p><p>新版不及正版</p><p>Dorian入行時，被指設計有抄襲Barney之嫌，社交界屢傳二人不和，二人昨日同場表現友好，問Dorian其設計曾被Barney批評，Dorian語帶含意說：「有咩，唔覺，佢批評唔只一個，批評都係好事，作為後輩咪塞錢入我袋。」<br> 當記者告知Barney，Dorian指他塞錢入袋時，Barney也笑笑口說：「好，錢喺呢個時候係一件好重要嘅事。Dorian出道時我已經識佢，嗰時啲人話佢係新版鄭兆良，女版鄭兆良就係丘雪祺。」記者笑言正版是否比新版來得好，Barney即說：「係。」</p></body></html>