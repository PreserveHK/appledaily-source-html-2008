<html><header><meta charset="utf-8"><title>秋生呻片酬低似做三行</title></header><body><h1>秋生呻片酬低似做三行</h1><p>黃秋生、張家輝、莊思敏、文詠珊（JaniceMan）和黃家強夫婦等，前晚在中環出席BillionClub開幕。金融海嘯衝擊下，令不少電影計劃擱置，對於舒淇表示願意七折收片酬，秋生大讚她有心，不過他卻不認同減片酬可令電影圈蓬勃，他說：「呢個未必係最好方法，香港電影不嬲自生自滅。」</p><p>舒淇減價補貼眾星</p><p>秋生又指自己片酬偏低，他說：「佢（舒淇）減片酬，起碼可以加到20個演員，我呢啲片酬偏低嘅可以加番，其實劉青雲、吳鎮宇同張家輝都偏低，我捱咗咁耐，唔單止冇私人飛機，連靚車都冇架，我唔敢話畀人知我係明星，睇我個樣似做三行。」張家輝也認為巿道差，不應向演員開刀，他說：「片酬可以有商量，唔好話一嚟就減，我已12、13年冇加過人工，但舒淇減片酬好有誠意。」<br> 採訪：張俊銘<br> 攝影：黃文偉</p></body></html>