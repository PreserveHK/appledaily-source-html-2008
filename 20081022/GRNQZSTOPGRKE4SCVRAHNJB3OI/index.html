<html><header><meta charset="utf-8"><title>魚缸暴炒族：藍籌波動似股仔 - 方星俠</title></header><body><h1>魚缸暴炒族：藍籌波動似股仔 - 方星俠</h1><p>外圍拆倉潮洶湧爆發，亞太區股市全面急挫，港股午市急轉直下，跌幅一度逾千點，創下年內新低14038，完場前略有反彈，跌774點或5.1%，以14266收市。<br> 中信泰富（267）炒外滙勁輸事件越揭越多嘢，散戶議論紛紛，直言萬一澳元跌勢持續，中信泰富最壞情況會係點？真係越諗越驚。中信泰富昨再跌24.6%，收4.91元<br> 涉及類似炒作及投資的上市公司，市傳不只中信泰富一間，以目前市況咁淡，即使不計外圍利淡因素，港股本身已出現另一種信心危機，其實都幾濕滯。</p><p>即日鮮非高手不為</p><p>大跌市之下，藍籌大價股升跌波幅好似股仔一樣，長實（001）昨日高位78元，午市初段低見71元，即市反彈上74.60元收市。<br> 有散戶話以幅度計，捉到都幾好玩，但炒即市，高低位要一併捕捉到，講到底，十個散戶之中有幾個係撈底高手？<br> 方星俠</p></body></html>