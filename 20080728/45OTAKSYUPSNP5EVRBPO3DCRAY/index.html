<html><header><meta charset="utf-8"><title>專家對話：恒指或回調至22000</title></header><body><h1>專家對話：恒指或回調至22000</h1><p>在美股拖累下，港股上周五有回吐，成交減少，不知反彈浪是否完結，嘉賓認為恒指可能要回調到22000點，而如果美國沒有太大驚嚇的事發生，反彈浪應可繼續。<br> <br> 張：比聯金融產品衍生工具部策略師　張小喬<br> 黃：亨達集團研究部董事　黃敏碩<br> 孫：主持　孫柏文<br> <br> 孫：對上幾個交易日都唱反彈風，但今日（上周五）咁跌法，係唔係代表反彈浪已經完結？<br> 黃：大市短期應該只係回吐，因為美國公佈咗二手樓銷售數據遜色，令市場借消息推低美市。至於港股方面，恒指由7月16日開始20989點好急地反彈上去最高位23369點，走勢上有幾個大裂口要修補，因此恒指可能要回調到22000點；如守得住，反彈浪應可繼續。<br> 張：輪場方面，冇乜好友揸咗認購證，反而比較多淡友揸咗滙控（005）認沽證，所以我覺得現水平好淡友都唔好用太多資金入場；我估計恒指中期上升阻力會喺24100點。</p><p>搶先貼股：買航運股要睇中線</p><p>梁先生：今日（上周五）買咗太平洋航運（2343），想趁佢8月業績前炒一轉。<br> 黃：雖然有大行發表報告利好佢，但係整體行業有競爭再加上船隊面對供過於求，所以呢個板塊我會揀中海發展（1138）同中遠控股（1919）。<br> 張：航運股我會睇中線，因為進入熊市三期時好多股份好平都未必有人買，所以現時買入任何股票都要小心啲。&#13;</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>