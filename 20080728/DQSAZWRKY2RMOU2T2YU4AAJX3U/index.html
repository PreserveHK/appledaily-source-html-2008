<html><header><meta charset="utf-8"><title>廿四Wide　旅遊High</title></header><body><h1>廿四Wide　旅遊High</h1><p>日前Panasonic於香港舉行一個亞洲區產品發佈會，廣邀10個國家過百傳媒親身感受新機魅力。發佈會當日最搶眼首選新鮮曝光嘅LUMIXLX3數碼相機，具備24mm超廣角鏡頭，再加上F2.0大光圈，出去旅遊狂拍超闊靚景就最High！<br><br>記者：許福合<br>攝影：林栢鈞</p><p>24mm廣角＋F2.0大光圈</p><p>LX3新機上手，感覺有一定份量。機身略重，可見到熱靴及彈出型閃燈，最重要係有支LeicaDCVARIO-SUMMICRON鏡頭，焦距相當於24-60mm，可以見到變焦只有2.5倍，不過擁有24mm超廣角，相信已經可以補番數。而且鏡頭同時擁有最大光圈F2.0，完全係一部可讓用家發揮創作力嘅相機！實際試用後，這支Leica鏡頭更係值得一讚，廣角變形情況比想像中小得多，而採用最大光圈拍攝時，主體的銳利度亦相當令人滿意。<br> 與上代LX2一樣，鏡頭上方可直接設定4:3、3:2及16:9相片比例，更新增Multi-aspect模式同時以此三種比例拍攝，俾你揀啱為止！LX3設有FilmMode，有6種顏色及3種單色類別，有如選用不同種類菲林拍攝一樣。更要一提超靚3吋LCD屏幕，具備自動調節光度，重播相片效果一流。拍片方面LX3可拍攝1,280×720影片，迎合高清。</p><p>試相</p><p>Profile</p><p>感光元件：1,010萬像素、1/1.63吋CCD<br> 光學變焦：2.5倍<br> 光圈範圍：F2.0-2.8<br> 感光度：ISO80-3200/1600-6400（HiMode）<br> 記憶卡：SD/SDHC<br> 電源：專用鋰電<br> 體積/重量：109×60×27mm/265g<br> 查詢：Panasonic（28330955）&#13;</p><p>同場追加<br>FZ28大炮DC變焦勁</p><p>FZ28選用LeicaDCVARIO-SUMMICRON鏡頭，18倍光學變焦相當於35mm相機27-486mm，變焦能力強勁同時保留廣角拍攝。大炮DC當然唔少得MegaO.I.S.光學防手震，可追蹤鎖定及多達15張臉人臉對焦功能，高速拍攝可每秒連拍13張200萬像相片。<br> <br> Profile：1,010萬像素CCD、18倍光學變焦、2.7吋LCD、ISO1600、SD/SDHC卡&#13;</p><p>FX38豪拍遠闊靚景</p><p>FX38機身屬於輕細款式，最正係鏡頭既有25mm廣角，同時又可以提供5倍光學變焦，即相當於35mm相機25-150mm，遠景闊景同樣煞食！全金屬機身，有4種顏色可以選擇，具備O.I.S光學防手震、臉部辨識、25種預設場景，去旅行及拍攝團體照特別好用。<br> <br> Profile：1,010萬像素CCD、5倍光學變焦、2.5吋LCD、ISO1600、SD/SDHC卡</p><p>FX180高像素印大相</p><p>FX180相片像素達到1,470萬像素，適合用作大幅打印相片之用。FX180另備一支28mm廣角鏡，相當於35mm相機28-100mm，使用上有簡易手動拍攝，可隨意調校光圈及快門，並有多種曝光、11點自動對焦及鎖定追蹤功能。<br> <br> Profile：1,470萬像素CCD、3.6倍光學變焦、2.7吋LCD、ISO1600、SD/SDHC卡</p></body></html>