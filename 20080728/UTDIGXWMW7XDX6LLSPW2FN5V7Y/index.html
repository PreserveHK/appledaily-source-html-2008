<html><header><meta charset="utf-8"><title>中環在線：工行名利雙收 - 李華華</title></header><body><h1>中環在線：工行名利雙收 - 李華華</h1><p>今年環球經濟增長放緩，大陸商業銀行亦面對唔少挑戰，近日中國《銀行家》雜誌公佈中國商業銀行競爭力最新排名，按佢哋嘅公司管治、風險管理、信息技術、產品同服務等多方面，評估最具核心競爭力嘅銀行，第一位由工商銀行（1398）跑出，其次係招行（3968）同建行（939）。<br> 早排英國《銀行家》雜誌，公佈嘅2008年全球1000家大銀行按一級資本排名，工行已經以一級資本663億美金位列全球第8位，今次佢再下一城。除咗有名，工行亦有利，今年佢嘅中期業績就發盈喜，預期08年度上半年盈利增長超過50%。雖然係咁，內地《銀行家》雜誌提醒，大陸銀行家吓收入唔係穩定，過份依賴利差收入。</p><p>內地最具核心競爭力銀行排名</p><p>第1位　工商銀行<br> 第2位　招商銀行<br> 第3位　建設銀行<br> 第4位　交通銀行<br> 第5位　中信銀行<br> <br> 資料來源：中國《銀行家》雜誌</p></body></html>