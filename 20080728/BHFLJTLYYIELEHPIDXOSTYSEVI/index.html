<html><header><meta charset="utf-8"><title>財圈快拍：六地郵票谷基金</title></header><body><h1>財圈快拍：六地郵票谷基金</h1><p>基金公司趁股市淡，推債券基金、貨幣基金，吸引一班追求保本兼穩定收入嘅投資者。東亞（023）旗下東亞聯豐投資推出新基金，賣點係投資亞洲債券同貨幣，有關方面仲用咗香港、新加坡、南韓、台灣、中國、泰國6個地區嘅郵票做紀念品，代表亞洲，可惜睇郵票嘅面額，應該唔夠郵費寄信畀呢啲地方嘅財金官員，問吓佢哋國家嘅債券同貨幣買唔買得過？<br> 程志遠攝</p></body></html>