<html><header><meta charset="utf-8"><title>《頭D》藍光飄移　把聲靚似落場鍊</title></header><body><h1>《頭D》藍光飄移　把聲靚似落場鍊</h1><p>Blu-ray氣勢越來越強，今時今日大家關注的已非BD與HDDVD的陣營之爭，而是Blu-ray浪潮是否終會完全吞沒DVD？本周話題作BD版《頭文字D》，畫質之靚已是意料中事，一落場試碟，連AV專家都話聲效的獨特立體感，靚到好似自己落場一樣。<br><br>記者：洪偉順<br>攝影：伍慶泉<br>鳴謝：D&amp;MSalesandMarketing(H.K.)Ltd.（25166862）</p><p>聲效無壓縮一級棒</p><p>講明呢套係一部講山路亡命賽車戲，當然唔少得刺激鬥車場面，但係Blu-ray版的聲效更是正到令人熱血沸騰，超有現場感。William一睇完就讚口不絕：「聲效做得很出色，普通DVD版的《頭D》一直是我們用來試機的心儀靚碟之一，現在Blu-ray版因為採用PCM5.1聲效格式（以前用的是DTS6.1聲效格式），聲音沒有經過任何壓縮，原汁原味。任何鬥車動作發出的聲音都可以聽到，可以說是聲音的層次感分明。」現場測試兩版本，Blu-ray版可以聽到車胎跟地面因高速磨擦發出刺耳的「滋、滋」聲，但普通DVD版就無晒呢回事。除了層次感強烈外，聲效的包圍性也很高，「見到車從面前快速經過，產生的聲音也會跟住車的來去，從遠到近，再慢慢散去，這就是聲效的伸展性高的效果，一般的早就聽不到。」</p><p>《頭D》敵、友起底</p><p>港產BD要支持</p><p>現時市場上的Blu-ray碟大部份都是西片，港產片十隻手指數晒。可幸推出Blu-ray碟的港產片都有一定質素，例如《無間道》級數是賣座保證，又如《導火綫》的聲畫質素足以成為試機靚碟。而本周登場的另一港產片《頭文字D》Blue-ray版，改編自史上最強日本飆車動漫，AV專家WilliamChang就指：「呢隻《頭D》沒有太多的Remake，只是把當初拍完作電影放映的原版拷貝放入Blu-ray碟，維持一秒24格放映速度，等同人肉眼睇1秒24格的速度，所以觀眾睇Blu-ray其實會有點慢的感覺；而普通DVD只是把原有的1秒24格強行拉長至1秒60格，實質內容無變，但由於60格中好多格都是重複的，所以畫質會有搖晃，只是《頭D》DVD版多黑夜場面，所以觀眾不易察覺。」咁講法，絕對有理由買番隻珍藏。</p><p>Making片段</p><p>畫質遠景見真章</p><p>Blu-ray對畫質的提升幾乎是指定動作，William指出《頭D》畫質的反差加強是整套片其中一個大賣點。「反差」兩個字可能你聽唔明，咁講啦，今次《頭D》入面所有出現的車輛，你可以睇到每一部車的車面都好令身，反晒光，架架好似擦咗油咁；而普通版DVD就又灰又暗，啲黑色車睇少眼都見唔到，車的質感唔夠突出。另外比較兩個版本，William指兩者的近鏡分別不太大，但一去到遠景就即刻唔同晒，Blu-ray版仍然能保持背景細緻、色彩實淨、雜訊微粒少的效果。搞到我睇完Blu-ray碟即時中晒高清毒，開始接受唔番普通DVD影碟㖭！</p><p>Blu-rayVSDVD</p><p>本周新碟速報</p><p>《門徒》（Blu-ray）售價：$239<br> <br> 擺明睇卡士：劉德華＋吳彥祖。</p><p>《屍城30夜》（Blu-ray）售價：$238<br> <br> 美國暢銷漫畫小說改編，典型喪屍片。</p><p>《真的想飛你》（DVD）售價：$123<br> <br> 婚後發現老婆唔多妥又甩唔到身。</p><p>查詢：DVDPRO（23326326）</p><p>HMV本周DVD排行榜</p><p>1.《投名狀》$149<br> <br> 港產戰爭片，李連杰首部文戲，評價不俗。</p><p>2.《神探》$105</p><p>3.《蘋果》$110<br> <br> 為睇范冰冰露點被自由行搶到斷市。</p><p>4.《色，戒》$179<br> <br> 5.《暴劫現場》$149<br> <br> 6.《無名火》$89</p><p>7.《東京鐵塔：我的母親父親》$125<br> <br> 型人小田切讓加松隆子，大放催淚彈。</p><p>8.《天與地》$399<br> <br> 9.《五星級大鼠》$149<br> <br> 10.《粉紅色的一生》$99<br> <br> 查詢：HMV（23021203）</p></body></html>