<html><header><meta charset="utf-8"><title>莊思敏、胡定欣騷嫁衣唔同台</title></header><body><h1>莊思敏、胡定欣騷嫁衣唔同台</h1><p>吳浩康現任女友莊思敏及前度女友胡定欣昨日分別現身會展示範婚紗，莊思敏說：「大家又唔係行同一個騷，唔會尷尬，又唔係同台，就算係咪打招呼。」問她與男友吳浩康如何慶祝情人節，她說：「今年係第一年過情人節，都冇話特別燭光晚餐，大家都係食餐飯，互送飾物，嗰日我大感冒，好彩冇傳染佢。」</p><p>有追求者</p><p>問到胡定欣是否知道跟莊思敏同場，她說：「唔知，我淨係知自己嚟行騷，點解要尷尬？我當接job。」至於情人節，她說：「同朋友一齊拜年，順便食飯，由細到大都唔係特別重視情人節，𠵱家都有追求者，不過太忙冇時間發展。」此外，楊秀惠透露由馬來西亞返港行騷：「本來會喺馬來西亞放兩個禮拜假，不過呢個騷酬勞唔錯，之前喺馬來西亞過年好開心，瘋狂shopping，又肥咗。」<br> 採訪，攝影：JessicaNgan&#13;</p></body></html>