<html><header><meta charset="utf-8"><title>食字號之大廚飯堂：<br>CoCo沖繩海草囗戀</title></header><body><h1>食字號之大廚飯堂：<br>CoCo沖繩海草囗戀</h1><p>自問屬敝報粉絲的你，應該早已煲熟「煮腦」這個網上節目，當中的各位御用名廚，除了烹飪出色，更加食得招積。「煮腦」御廚專訪第二波，請來日本師奶CoCo（小松本太太），其主打的東洋風美食甚具人氣，今日更連同老公小松本先生，帶大家訪尋香港的ichiban日韓美食。<br><br>記者：盧家蕙<br>攝影：林栢鈞</p><p>CoCo（小松本太太）</p><p>香港人，小五便開始入廚，自小食盡名菜佳餚，曾在日本學習料理，現為和風料理導師及為「蘋果網上直播」示範廚藝。</p><p>多食豬肉似中菜</p><p>位於尖沙嘴的「古酒家Kusu-yaEn」，主打香港鮮見的沖繩料理，如此刁鑽的東洋美食，CoCo直言是由丈夫Sam帶路的：「91年有個日本朋友宮平奈奈小姐話我知沖繩料理好好食，直至98年我到沖繩島旅遊時，發現佢哋嘅sober、昆布和豬肉都好好味，令我一食愛上。」CoCo解釋，其實沖繩即琉球群島，基於歷史背景，當地的飲食文化自成一家，多食豬肉，跟東京大阪等多食海鮮、少食肉的文化絕不相同。「老公知我好想食沖繩料理，於是在港到處搵，估唔到真係俾佢搵到喎！」自此小松本一家便經常在此開飯。</p><p>食客多是日本人</p><p>CoCo和老公跟Kusu-yaEn的大廚周毅相識近七載，甫見面即雞啄唔斷，互相噓寒問暖，非常老友，更端出各種沖繩美食出來讓記者試食。周師傅說：「香港極少以沖繩料理作主打的餐廳，由於烹調技術、食材也跟一般日本餐廳不同，因此識摸上來吃的多是日本人，貪呢度口味正宗又特別，地方僻靜，最啱慢慢嘆。」</p><p>海葡萄$55</p><p>沖繩獨有的海草，每條均滿佈粒狀爽口物，蘸上特製柚子醋更可口。</p><p>蘿蔔煮豬腩$78</p><p>賣相及味道跟中式東坡肉近似，味道不會太濃烈，肉質鬆軟。</p><p>苦瓜煮豬肉豆腐$58</p><p>CoCo大讚這裏的沖繩苦瓜是全香港最好味的，苦味甘香。</p><p>沖繩豆腐（前）$25<br>沖繩風昆布炒豬肉（後）$45</p><p>豆腐無論口感及味道極似中國南乳，可當芝士食；昆布炒豬肉則入口爽甜。</p><p>周毅師傅</p><p>入廚十多年，煮得一手沖繩美食，多年來深受日本人捧場。</p><p>古酒家Kusu-yaEn（34282500）<br> 地址：尖沙嘴金馬倫道38-40號金龍中心1樓</p><p>老公蒲點</p><p>喜歡韓國菜的香港人，必聽過「錦城飯店」。CoCo說未認識丈夫前，原來大家早已愛上錦城：「試過好多間出名的韓國餐廳，口味最正宗、最抵食依然係呢間，加上老公跟朋友一直蒲開呢度，𠵱家我哋熟到連點菜都唔使，老闆識做㗎喇！」</p><p>蒸蛋火鍋了得</p><p>Sam來港18年，他說日本人都愛吃韓國菜，來港後，經韓國通的日本朋友推介，吃後人人讚不絕口，自此「錦城」便成了男人們的聚腳點。他以半鹹淡的廣東話說：「呢度嘅泡菜由好多阿豬媽煮，好正宗，火鍋及蒸蛋都好好味。」CoCo附和道：「食過呢間嘅泡菜，唔想再食第二間，呢度係我哋嘅韓式飯堂。」</p><p>香港人少食泡菜</p><p>開張近30年的錦城飯店，多被到港的韓國旅行團「包廳」。身為第二代傳人柳先生說：「很多香港人不接受泡菜的味道，也不喜歡以生菜包烤肉吃。其實，吃完湯鍋的材料，可柯打白飯或麵條倒入湯鍋，再享受韓式泡飯，這是韓國人吃湯鍋的方法。」</p><p>海鮮辣湯鍋$300</p><p>材料包括鮮蝦、蜆、魷魚、金菇、蘿蔔等，橙紅色的湯底不會太辛辣。</p><p>蒸水蛋$80</p><p>嫩滑的水蛋加入蝦米及葱花，以石頭鍋盛載，伴飯吃最佳。</p><p>參雞湯$130</p><p>CoCo當它是養生湯：「勞累或冇胃口時食最佳，吃後即時叉足電。」</p><p>烤五花腩$90</p><p>五花腩片片大小如一，不會太肥膩。</p><p>柳先生</p><p>開張近30年的錦城飯店的第二代傳人</p><p>CoCo示範點食</p><p>韓國錦城飯店（23118636）<br> 地址：尖沙嘴堪富利士道5號地下</p></body></html>