<html><header><meta charset="utf-8"><title>受淫照事件拖累　商台棄用Twins<br>Edison、農夫演唱會撻Q</title></header><body><h1>受淫照事件拖累　商台棄用Twins<br>Edison、農夫演唱會撻Q</h1><p>【淫照風暴之飯碗不保】鍾欣桐（阿嬌）在淫照風暴爆發後健康形象盡毀，雖然無綫不顧一眾反對聲音繼續邀她亮相今晚《雪中送暖》籌款騷，但商台昨日卻聲言今年暫未有活動找Twins演出，似乎有意迴避與阿嬌合作。至於淫照風暴男主角陳冠希（Edison）同樣形象跌至谷底，連他旗下的農夫也慘受牽連，原本商台4月會舉行由Edison擔任幕後工作的農夫音樂會，也因贊助商不欲與Edison扯上關係有意縮沙而隨時撻Q。<br></p><p>商業電台昨日舉行新春團拜，出席者包括DJ林海峰、葛民輝、森美、小儀和陳永陸等，其間商台總經理陳靜嫻（Rita）談到未來大計時，透露稍後會舉辦陳奕迅、楊千嬅及古巨基合共三場拉闊音樂會，而7月份一連五場的拉闊變奏廳，就由張敬軒、王菀之、薛凱琪、謝安琪及泳兒等孭飛。</p><p>擔任幕後<br>有傳贊助商臨時縮沙</p><p>近日連串疑似鍾欣桐（阿嬌）的淫照曝光後，令阿嬌過往貞潔健康形象盡毀，嚇怕廣告商不敢再起用她，問到商台會否繼續找Twins參加商台活動演出時，Rita說：「今年暫時未有活動會搵Twins，不過有適合嘅活動都會搵佢哋，但係到時都要睇番佢兩個唱片公司有冇時間配合到。」<br> 原來商台除暫時不敢找阿嬌演出外，Edison旗下CMD公司的組合農夫也受牽連，商台原定於4月11及12日為農夫舉行音樂會，早前Edison接受本報專訪時，還表示會為這個演唱會擔任幕後工作，並透露正考慮會否上台演出，但據悉演唱會贊助商因為不欲與Edison的名字扯上關係，有意縮沙，令演唱會隨時撻Q。<br> 記者昨日問農夫的音樂會會否如期舉行時，Rita也暗示贊助方面出現問題，她說：「個音樂會舉唔舉行唔關Edison件事，而係要睇番其他sponsor嘅商業安排，最快要下星期先知道結果。」<br> 對於音樂會有可能取消，農夫所屬的CMD發言人梁小姐昨日卻在電話中否認說：「個騷會如期舉行，sponsor內容唔方便透露，總之唔擔心，絕對冇問題。原本下星期安排好農夫同傳媒做訪問，講關於今次音樂會嘅嘢，但因為佢哋拍緊電影《六樓后座2》，所以要改期。」</p><p>妙用金句<br>「股民唔好咁儍咁天真」</p><p>商台未來一年將迴避找阿嬌演出，港台昨日也表示暫時未有適合節目邀請Twins亮相，港台公關部昨回應說：「我哋冇因為乜嘢case商量乜嘢政策，只係視乎節目活動係咪適合，但暫時冇搵佢哋演出。」至於新城資訊台台長朱明銳昨日則說：「短期內冇佢哋（Twins）嘅工作，但10月後簽咗協議書會做Twins唱好音樂會，贊助商方面冇問題。」<br> 此外，早前有商台DJ呼籲聽眾每天delete一張疑似藝人淫照，Rita指這個呼籲到下星期便會完結，她說：「我哋只係想提醒大家，一日delete一張相，每日去做呢個動作都要做三年咁耐，大家就可以睇到呢件事嘅嚴重性。」昨日在團拜活動上，陳永陸向大家拜年時，竟然搬出阿嬌的金句祝願一班股民，他說：「新一年我希望所有股民唔好咁儍咁天真，啱位啱價就要放啦。」<br> 採訪、攝影：李珮洳</p><p>網中吟：Edison最愛曼秀雷敦？</p><p>當人人都對淫照風暴議論紛紛之際，近日有心水清網友發現原來牽涉的疑似女星，有三位曾拍攝曼秀雷敦產品的廣告，連曾與Edison傳緋聞的MaggieQ也拍過。</p><p>顏穎思<br> 早年曾任品牌的水份潤唇膏代言人，以清新開朗造型示人。</p><p>MaggieQ<br> 99年已為該品牌拍攝旗下的眼藥水電視廣告，由於反應良好，02年再獲邀連任產品代言人。</p><p>張栢芝<br> 03年以7位數字酬勞成為雜果冰潤唇膏的亞洲區代言人，形象健康，充滿活力。</p><p>Twins<br> 去年以8位數字酬勞擔任水彩潤唇膏中港台及其他東南亞國家代言人，更遠赴北海道的薰衣草花田拍攝廣告。<br> <br> 資料來源：《蘋果》資料室</p></body></html>