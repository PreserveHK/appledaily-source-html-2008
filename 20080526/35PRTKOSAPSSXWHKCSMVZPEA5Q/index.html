<html><header><meta charset="utf-8"><title>諾記三寶Q3登場</title></header><body><h1>諾記三寶Q3登場</h1><p>當人人猜測「6．9」蘋果喺三藩市有乜驚世大作之前，SE、HTC、LG等已先發制人，但係數吓手指大Brand中竟獨欠Nokia一家！其實，諾記已發表咗第3季新作，整體上唔算得好耀眼，但勝在平凡中夠實用。<br>最叫人期待首選6600fold，雖然只得紅、黑兩隻色，但立立令機面原來隱藏咗一個細芒，更抵死係只要用手輕輕拍兩下，機面隨即會顯示時間、訊息、未接來電等資訊，並可停止提示響鬧、拒絕來電或令來電轉為靜音。另一Hi-Tech玩法，就係㩒一下側邊粒掣，機身就識得自動彈起，雖然兩樣都唔係新嘢，但用落就相當User-friendly。<br>其餘兩款型號6600slide及3600slide，前者顧名思義係一部薄身滑蓋機，相機像素亦達320萬；至於後者，就屬於一款支援高達8GBmicroSD卡嘅音樂手機，用嚟聽歌啱晒！</p><p>Profile</p><p>6600fold：3G及GSM四頻、200萬像素相機、1,600萬色屏幕、VGA拍片<br> <br> 6600slide：3G及GSM四頻、320萬像素相機、輕觸感應、1,600萬色屏幕<br> <br> 3600slide：GSM四頻、320萬像素相機、1,600萬色屏幕、支援microSD卡<br> <br> 查詢：21366338</p></body></html>