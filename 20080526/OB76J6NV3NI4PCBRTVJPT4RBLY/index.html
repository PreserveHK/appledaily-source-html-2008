<html><header><meta charset="utf-8"><title>食字號：$688買糭　食和牛黑菌</title></header><body><h1>食字號：$688買糭　食和牛黑菌</h1><p>好快又到端午節，五月糭紛紛出籠，年年吃鹹肉糭、鹼水糭有點膩，不如轉轉新口味。今年有不少「新品糭」推出，有平有貴各有特色，當中以和牛裹蒸糭最豪，售價$688，要知點解咁貴，就要切開解構一下，咪隨便人買你買做儍仔。<br><br>記者：張一豪　<br>攝影：伍慶泉、周旭文、陳陶鈞</p><p>質料矜貴成本高
</p><p>今年洲際酒店中菜廳欣圖軒，首創黑菌和牛裹蒸糭，每個$688/a，由主廚劉師傅設計。原來酒店6月份引入日本宮崎縣「綾」A5級和牛做推廣，在THESTEAKHOUSEwinebar+grill，每客12安士以近$2,000發售。今次就以這種頂級牛扒切厚粒做糭，每隻含約2両（約3安士）牛肉，再以日本白梅糯米配合炮製。師傅先用富士山火山地帶600米深的地下Fine天然井水（酸鹼值達7.8）浸糯米2小時以引發米香，所含天然礦物質及微量元素有益健康。
</p><p>蒸4小時亦具咬口
</p><p>調味以法國黑松露菌代替五香粉，沒半點添加。最初以為和牛全熟，甚至已過火，風味大失，但因肉質佳，經4小時蒸煮後，肉粒仍然有咬口；而綠豆和米粒亦吸收肉汁、膏香和黑松露香氣，入口啖啖惹味。</p><p>最新特色鹹糭<br>一品鵝肝糭$198/b</p><p>名廚梁師傅設計，每隻糭加入150克上等鵝肝、栗子、豬肉、冬菇，重18両，因鵝油滲入糭內，味道芳香濃郁。</p><p>原隻鮑魚竹筒糭$55/c
</p><p>竹筒糭是糭的原形，後來才用竹葉包，此糭餡料有鮑魚仔、紅豆、糯米、蛋黃、綠豆、金華火腿等，糯米混了紅豆入口鬆化。<br> &#13;</p><p>石頭魚竹筒糭$55/c
</p><p>餡料有紅豆、糯米、栗子、綠豆等，石頭魚鮮甜，滲入糭內很惹味。糯米混了紅豆入口鬆化，每個竹筒有兩隻小糭。
</p><p>懷舊裹蒸糭$88/d
</p><p>重1斤半，材料有糯米、綠豆、瑤柱、燒鵝、五香肉、栗子、蓮子、冬菇、鹹蛋黃等，經特別調味裹上蓮葉。
</p><p>玲瓏八寶糭$30/e
</p><p>餡料有瑤柱、原隻泰國大亁蝦、冬菇、豬下面肉、鹹蛋黃、綠豆等材料，還有自家燒製柳脢肉，用豬背骨至豬腩排間鮮嫩部份，瑤柱蝦亁亦增香口惹味。</p><p>健康之選<br>有機蘋果黑糯米甜糭$88/a</p><p>依照港安醫院ihealth餐單以內地有機原材料製，以蘋果的清甜代替糖，還有有機眉豆、紅腰豆及黑野菌，含豐富膳食纖維、蛋白質、鉀、鐵質等。</p><p>蜜餞八彩糭原價$48<br>八折$38.5/f（6月1日前訂購）</p><p>以提子亁、生曬圓肉、杏脯肉、菠蘿亁等亁果做餡料，再以糖冬瓜的天然甜味代替糖，有益又香甜。</p><p>豐收養生素糭$18/e
</p><p>首創以健康高纖的五穀十豆做餡料，包括糯米、粘米、黑糯米、海烏豆、赤小豆、三角豆、眉豆、紅豆、蓮子、綠豆等，含多種營養，口感豐富。</p><p>丹桂飄香鹼水糭$15/e
</p><p>外層散滿上海糖桂花，內層配味道清淡的自家製綠豆蓉和蛋黃，打開後鹼水味濃，吃起來味道卻不太重。</p><p>食版同事小評</p><p>副刊傅穎：玲瓏八寶糭爆晒餡，食味OK啦！<br> <br> 娜姐：我係鹼水糭王，丹桂飄香鹼水糭最正！<br> <br> 食客豪：石頭魚糭好鮮味，細細個份量啱啱好。<br> <br> Dada：蜜餞八彩糭有點膩，一個人要分兩次才食完。</p><p>（a）欣圖軒23132323<br> <br> （b）海景軒27312883<br> <br> （c）鴻星海鮮酒家26280080<br> <br> （d）陶源酒家22587688<br> <br> （e）蛋撻王27900990<br> <br> （f）帝京軒26226161<br> </p></body></html>