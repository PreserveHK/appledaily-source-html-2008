<html><header><meta charset="utf-8"><title>余文樂維護陳冠希</title></header><body><h1>余文樂維護陳冠希</h1><p>一直是SAMSUNG相機代言人的陳冠希，於淫照事件後身份由余文樂取代，昨日余文樂出席SAMSUNG在中環舉行的記者會，他說：「相唔可以隨便畀人。」有人指此言對陳冠希甚為正確時，余文樂即說：「唔係咁樣意思，亦唔係刻意咁講，大家唔好針對佢。」<br> 對於取代陳冠希之說，余文樂謂：「以我所知呢個廣告係我拍電影《青苔》嗰時接到嘅合約，當時係未發生嗰件事。」</p><p>盼探訪災區</p><p>現時四川地震災情嚴重，近日更有不少醫護人員受傷，不過余文樂仍想到災區，他說：「我知道好多醫護人員都有事，不過我想去嘅心係大過擔心，我有同曾志偉講過，想去拍一段嘢返嚟，希望大家睇到會踴躍捐輸。」《青苔》即將上映，不過該片的宣傳用語予人有色情片的感覺，對此樂仔說：「我有提出過呢個問題，如果唔改我會考慮唔出席宣傳活動。」<br> 採訪：楊潔雯<br> 攝影：陳偉權</p></body></html>