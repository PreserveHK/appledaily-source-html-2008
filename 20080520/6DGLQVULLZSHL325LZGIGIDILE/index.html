<html><header><meta charset="utf-8"><title>金手指：副局長第一個印象 - 孫柏文</title></header><body><h1>金手指：副局長第一個印象 - 孫柏文</h1><p>克林頓係美國歷史中，兩個被彈劾總統其中一個。被彈劾原因係想隱瞞同萊溫斯基做過嘅嘢。被揭發係因為一個原先為咗「白水門」事件，被邀請查案嘅檢察官，因為「白水門」冇料到，所以將調查範圍擴大。<br> 點解冇料到都要請檢察官？因為第一日，《紐約時報》記者問白宮關於「白水門」嘅嘢。白宮冇覆，記者自由發揮。第二日出街，即刻群情洶湧。點知，原來寫錯晒，個記者之後都認錯。不過因為公眾對「白水門」第一個印象建基於第一篇文，所以結論係，白宮最初放唔夠料，總統最終被彈劾。<br> 孫柏文同大家講「第一個印象」嘅重要性，係因為特區政府宣佈第一批副局長名單，但每個用咗平均150字介紹。政府放唔夠料，所以經過摷料，今日我嚟提供大家心裏對啲副局長嘅「第一個印象」。<br> 先講環境局潘潔女士。佢係「西瓜膠」。硬膠大家都明，「西瓜」代表出面綠色，裏面紅色。我預計就算膠袋稅被證明破壞環境，佢一定照推。再講民政事務局許曉暉。150隻字講埋佢喺邊度讀過啲有錢就可以讀嘅課程。好彩唔係160隻字，否則分分鐘連佢喺駕駛學院學過車都知。明續。<br> 金手指網誌： http://phatdat.blogspot.com </p></body></html>