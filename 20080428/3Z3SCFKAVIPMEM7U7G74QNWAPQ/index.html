<html><header><meta charset="utf-8"><title>BMW523iAExecutive裝備自選　慳家無標準</title></header><body><h1>BMW523iAExecutive裝備自選　慳家無標準</h1><p>最近BMW代理為旗下嘅中型豪華房車523iA推出全新Executive特別版。佢嘅最大賣點係車價先平$54,000，賣價唔使50萬，然後唔少原本嘅標準配備，都變成可選配嘅裝備，正宗係「想加先加」，唔只可以Fit到用家們嘅個人要求，仲要確確切切咁幫你荷包慳番筆！<br><br>記者：鄭達基<br>攝影：譚盈傑<br>模特兒：Vicky（TheGroup）</p><p>車價先慳5萬4<br></p><p>好多人都話買車唔好慳，一定要買最Top嘅Version，話咁先可以有更高嘅抗跌能力，即使日後要出售，二手叫價都可以高啲。之不過，倘若錢畀多咗，但買返嚟嘅設備又唔太啱用的話，咁多花嘅咪豈不是變成白花？有見及此，BMW代理就特別為旗下頗受歡迎嘅5系中型豪華房車加推全新嘅Executive特別版。佢比普通版本平$54,000，而一系列本來嘅標準嘅配備亦變成Option，如Bi-Xenon頭燈、轉向頭燈功能、定速巡航系統同電動天窗等。用家大可根據自己嘅需要而去選擇有關配備，藉此可刪減咗嗰啲唔合個人需要嘅設備，最開心就梗係可以慳番筆啦！</p><p>2.5引擎夠用有餘
</p><p>雖然Executive版有好多設備都變成選配裝備，不過，有樣嘢就一定係必配裝備，你想轉都無得轉。係乜？咪就係佢嘅機械配搭囉！523iAExecutive係以一台2.5公升直6引擎作核心，馬力及扭力輸出分別係218匹同230Nm，配合大家早已熟悉嘅6前速Steptronic半自動波箱，即使彎多路急，都夠用有餘，而且耗油量亦屬可接受水平。至於懸掛組合方面，如果你想座駕有酷似跑車嘅Setting，大可多付$4,000，換來跑車懸掛設定，又或者係用$60,000裝上MSports套餐，當中包括跑車包圍、18吋MPower超輕跑車合金胎軨、跑車軚環、跑車座椅及MSports跑車懸掛，即時變身Sporty型仔。</p><p>供款幫你計</p><p>首期：$49,900<br> 利率：5%<br> 年期：48期<br> 每月供款：約$11,228<br> 註：以上數據僅供參考</p><p>規格
</p><p>引擎：2,497c.c.直6DOHC<br> 馬力：218hp/6,500rpm<br> 扭力：230Nm/3,250rpm<br> 傳動：6前速Steptronic半自動波，後輪驅動<br> 尺碼：4,841×1,846×1,468mm<br> 軸距：2,888mm<br> 車重：1,600kg<br> 車輛提供：BMWHK（27145271）</p></body></html>