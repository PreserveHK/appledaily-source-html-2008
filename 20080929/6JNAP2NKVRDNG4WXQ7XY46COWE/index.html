<html><header><meta charset="utf-8"><title>馮仁昭四圍超：郭晉安同林峯爭獎 - 馮仁昭</title></header><body><h1>馮仁昭四圍超：郭晉安同林峯爭獎 - 馮仁昭</h1><p>郭晉安（圖）同羅霖噚日喺奧海城出席「天才寶寶FunFunShow」活動，講到今年無綫嘅視帝，林峯呼聲好高。已經攞過兩屆視帝嘅安仔話自己都有一部劇入圍爭獎，不過未知係《古靈精探》定係《與敵同行》，佢話有得提名當然想攞獎，但個個都係勁敵，未到最後一刻都唔知邊個得，佢仲話：「心情係有啲緊張，但都會輕鬆面對。」</p></body></html>