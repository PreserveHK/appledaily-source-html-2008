<html><header><meta charset="utf-8"><title>跟城嫂行名店　慳錢貼士行多啲</title></header><body><h1>跟城嫂行名店　慳錢貼士行多啲</h1><p>名模行騷見得多，但名模行街，多數係娛樂版狗仔隊的獵物，或者俾你唔小心撞到。不過今日專登約埋城嫂熊黛林（Lynn）趁Mastercard與ifc合作Luxurypromotion期間，行一轉Mall，攞正牌任影大講衫字經和嚴選至愛五大名店。可以陪城嫂行街，MyPleasure！<br><br>記者：葉雪芯<br>攝影：伍慶泉</p><p>ArrogantCat新店英味濃</p><p>同Lynn去行ifc，對於她來講一點都不陌生，她說十個騷有八個都在ifc舉行，完騷有時間就去行一轉，有乜新舖都一清二楚。此言非虛，轉個頭已經拉咗我入新店ArrogantCat。真識貨，走英倫性感PartyStyle的ArrogantCat，毒后AmyWinehouse、英國性感電視姐仔明星BiancaGascoigne，甚至身為miumiu代言人的美國女星LindsayLohan都係DieHardFans。首次在香港開設專門店，成功冧掂Lynn：「之前西武有入貨，不過𠵱家開專門店款式齊好多。雖然大部份風格都好PartyLook，仲有啲英國時裝的癲喪，但亦滲了一點少女味，好Young，例如一個大蝴蝶結掛在胸前看似好浮誇，不過現配了粉色，可愛又特別。英國品牌中除了喜歡VivienneWestwood之外，就算是ArrogantCat了。」</p><p>ChristianAudigier冧掂明星客</p><p>經常在Catwalk中以成熟高貴形象示人，原來Lynn都非常喜歡街頭打扮，StreetFashionBrand中她揀中美國潮牌ChristianAudigier：「以前我在外國時裝雜誌睇到EdHardybyChristianAudigier已經好鍾意，紋身圖案好EyeCatching，好多外國明星都係捧場客，例如碧咸、超模HeidiKlum和靚太EvaLongoria。後來佢用番設計師個名推出ChristianAudigier，比較LuxuryStyle，好期待！最近發現佢終於在ifc開第一間專門店，梗係第一時間掃貨。」<br> ChristianAudigier主攻男女Tee，圖案主要有骷髏頭、黑豹、毒蛇、寶劍、玫瑰、皇冠及CA的Logo等，並加入水晶、燙彩、刺繡及天鵝絨等細節處理，今期更新增東方魅力佛像款式，Lynn都有睇中。不過原來真正新歡係其名下的C-Bar-A碎花裙：「我本身唔鍾意碎花Pattern，總覺得有少少娘。不過C-Bar-A的碎花裙有點HippieStyle，唔俗套，好靚。」&#13;</p><p>JuicyCouture色誘小女生</p><p>本以為Lynn是一個成熟Lady，原來佢都有小女生的一面。從「你最喜歡那一種顏色」的答案中已可知一二，唔係黑白、唔係低調藍，反而是可愛的粉紅色：「好少人估到我鍾意粉紅色，自己行街Shopping通常都會睇咗粉紅色衫為先，而且鍾意一些可愛風格品牌。」問佢有乜心水選擇，諗都唔使諗答係JuicyCouture：「特別鍾意JuicyCouture的絨面質料，一來舒服，二來看上去很高貴，似公主一樣。」說到今季的款式，Lynn就睇中了格仔Pattern：「格仔款基本上是長年都Hit，想斯文又得，Funky又得，一定唔會買錯。」</p><p>JuicyCouture卡其色FurCoat$3,800、棗紅色VelvetPants$1,400、白色格仔KnitTop$2,700、金色閃石Sandals$2,500、心形耳環$800、ChainBracelet$1,500、ChainNecklace$4,800、Sunglasses$1,140（j）</p><p>私家新寵：Loewe和RobertoCavalli</p><p>講到Hi-End品牌，YSL、Prada都是Lynn的心頭好，不過今季多了兩個新寵，就是Loewe和RobertoCavalli。其中Loewe更係每季朝拜，「直情說得上係收藏，Loewe的鞋和袋買得最多，起碼有十幾對鞋和六、七個手袋。好欣賞Loewe的皮特別軟和耐用，款式唔會Out，隔幾季拎出來用都仲得！<br> 較出奇的是RobertoCavalli竟然在Lynn的衫字經榜上有名：「RobertoCavalli的AnimalPrint有野性的氣質，襯得出女人味。」</p><p>Loewe黑色EmbroideredLaceDress$392,000、紫色PolishedCalfBelt售價待定、黑色CrocodileShoeswithBulbHeel售價待定、桃紅色FlorBaginRaspberryCrocodile$45,400（l）</p><p>Lynn'sShoppingTips</p><p>Lynn教埋大家點樣精明消費：「好多女仔自己一個人行街，不知不覺買咗好多衫，但通常返到屋企就後悔，又或者買咗好多無謂嘢最終一次都無着過。最好方法其實係搵多幾個朋友一齊行街，試完衫有人潑吓冷水、畀吓意見，就唔會亂買。同埋若果睇中咗至少行三次先決定買，睇多幾次就會頭腦清醒，否則荷包好易大出血！」</p><p>Shoplist</p><p>j.JuicyCouture（35862017）<br> 中環ifc3077-3078號舖<br> <br> c.ChristianAudigier（28014505）<br> 中環ifc3085A號舖<br> <br> a.ArrogantCat（22347389）<br> 中環ifc1097號舖<br> <br> l.Loewe（25210680）<br> 中環ifc2049號舖<br> <br> r.RobertoCavalli（22347621）<br> 中環ifc2067-69號舖</p></body></html>