<html><header><meta charset="utf-8"><title>周汶錡遇作家緊張</title></header><body><h1>周汶錡遇作家緊張</h1><p>周汶錡、卓韻芝和著名作家余秋雨等，昨日在黃大仙出席華文創作比賽活動。周汶錡以推出旅遊美食書為主，昨日她與真正的作家同場，令她大感緊張說：「今日心跳加速，呼吸困難！我都會繼續出旅遊書，希望一年一本啦，因為都幾有成功感，每次都可以去唔同地方，試啲特別嘅美食同spa。」<br> 談到寫作，周汶錡揚言極少寫情信給男友，主要會傳SMS，問她可有傳情慾短訊？她笑說：「香港好保守㗎，就算係講Iloveyou、我愛你都毛管戙，男友都變得內斂咗，係適應文化。」</p><p>阿芝自我鞭策</p><p>同場的卓韻芝透露每月做一次的藝術計劃，仍在進行中，她說：「𠵱家係做一啲攞苦嚟辛嘅藝術計劃，嚟緊第三個係做珠寶，做埋留嚟做profolio，12月報讀紐約或者倫敦artschool用。」<br> 採訪、攝影：LawWaiMan</p></body></html>