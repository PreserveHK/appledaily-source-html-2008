<html><header><meta charset="utf-8"><title>似魚非魚</title></header><body><h1>似魚非魚</h1><p>我記者妹靜雯好鍾意掃街試新嘢，近排行開銅鑼灣，在時代廣場對面原本賣燒墨魚丸的小店，已經變咗賣鯛魚燒（Taiyaki），仲大排長龍。鯛魚燒源自日本東京，以麵粉、砂糖及小蘇打為材料，做成形狀似鯛魚的和菓子，餡料主要有紅豆、抹茶等，多是甜食的。不過，香港的鯛魚燒就好唔同，有四種口味選擇，三鹹一甜：意大利風味、德國薯仔芝士、香濃咖喱及法式蘋果吉士，完全將傳統日本口味大革新，而這4款港版Taiyaki，麵粉皮會比日版薄，亦更香脆。店長指香港人鍾意試新口味，而這幾款會更容易被外國遊客接受，令更多人認識日本美食，遲些更會有新口味㖭！較受歡迎的有意大利及薯仔兩款，每到5點多的放工放學時間，就要排隊了，所以大家想試食，可以選擇5點前。</p><p>意大利風味鯛魚燒，餡料以番茄醬為主，還加上牛奶芝士及兩條脆皮腸。$15/件</p><p>THETAIYAKICrispyHotSandwich（28826060）<br> 銅鑼灣波斯富大廈J地舖（時代廣場對出）</p></body></html>