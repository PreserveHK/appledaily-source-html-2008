<html><header><meta charset="utf-8"><title>早飛2+5：馬體會單W穩 - 牽牛</title></header><body><h1>早飛2+5：馬體會單W穩 - 牽牛</h1><p>上周五戰友畢傑貼馬德里體育會，小弟已經叫佢小心，唔係話呢班波唔得，已係佢哋今季心態重視歐聯多啲，之前歐聯首場分組賽前，已經作客輸畀華拉度列，結果周日主場對西維爾又輸；不過唔使怕，周三歐聯「雙馬」戰，馬體會主場對馬賽，我信馬體會可施「回馬槍」，打低馬賽。<br> 馬體會今季簽入多名後防球員，好似門將哥柏、中堅烏化奴斯，擺明就貪佢哋歐洲賽經驗豐富，尤其前里昂門將哥柏，對法甲可謂瞭如指掌，而馬賽亦有前里昂翼鋒賓艾化掛帥，以前練習已熟晒路，相信哥柏可領後防保不失。</p><p>馬賽把握力差</p><p>前線方面，馬體會無疑仍有科蘭同沙保沙兩名傷兵，不過阿古路狀態續勇，分組賽首戰作客燕豪芬，已經省入兩粒，今次主場出擊點會失威？而且路爾斯加西亞、龐高尼都有態。<br> 馬賽分組賽首仗主場不敵利物浦無疑欠運，但多少也反映球隊把握力差，除咗賓艾化外，尼安、高尼等前鋒都唔算頂級，基維同祖利安洛廸古斯兩名後衞仍然缺陣。再睇番馬賽上季歐洲賽作客戰績，除首仗爆冷贏利物浦外，已經連輸4仗，對住比錫達斯呢啲對手都輸波，面對西甲新興勢力馬體會，我唔信可以搶到分。</p><p>配腳串巴塞「和局」</p><p>有馬體會呢個穩膽，配腳繼續搵西甲隊埋手，巴塞隆拿上仗打吡戰贏波，有冇球證誤判都好，已經累積4連勝，而且巴塞一向喺歐聯分組賽都興前段攞足分，後段放後備踢；今次作客薩克達贏波冇問題，求分頭博小勝「和局」啦！<br> 牽牛</p><p>難啃早餐</p><p>星期四24<br> 阿士東維拉贏唔到<br> 本身兵源唔多嘅維拉，近況已回落，上仗反勝新特蘭耗力巨，首回合已領先3:1，次回合沒有贏波必要，列廸斯洛維治有得爆。</p><p>周中早飛超級重心</p><p>星期三11<br> 士砵亭勝（1.5）<br> 大家在歐國盃已領教過瑞士質數有幾「高」；而且巴素利一向靠主場，今次作客士砵亭更加冇運行。<br> <br> 星期四17<br> 蘇黎世「大」（待定）<br> 不論你認唔認同都好，AC已較季初大有改善，連細哨都入番波；而首回合已大敗1:3嘅蘇黎世，已沒有死守必要，一於取入球「大」。<br> <br> 星期四21<br> 曼城勝[-1]（待定）<br> 曼城先在聯賽盃出局，再於聯賽輸畀韋根，曉士要??番中東老闆，奧摩尼亞勢成開刀對象</p><p>〈早飛倉〉</p><p>主菜：星期三5馬德里體育會勝（1.5）@1,000<br> <br> 渾水摸魚過關：星期三5馬德里體育會勝[-1]（2.5）x星期三10薩克達和[+1]（3.5)2x3@200<br> <br> 上日賺蝕：-$1,000<br> 今日早餐價錢：-$1,600<br> 早飛倉結餘：$92,415<br> 規則：$100,000本錢，每日買早餐最多動用$5,000，最少$1,000，逢周二、五起身食早餐（見報）。</p></body></html>