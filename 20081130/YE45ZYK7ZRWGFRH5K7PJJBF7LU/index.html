<html><header><meta charset="utf-8"><title>魚缸暴炒族：信置跌過龍可敲 - 方星俠</title></header><body><h1>魚缸暴炒族：信置跌過龍可敲 - 方星俠</h1><p>以目前港股氣氛而論，當然比9月、10月時好得多，家陣壞消息雖然不時出現，但起碼有好消息將利淡消息掩蓋不少，人人都用較樂觀的心態去睇，未嘗不是好事。<br> 另外，星俠留意到一個現象，就係最近每晚睇股評節目，不少人都強調等大市跌穿1萬點後就出手買貨。十個之中，九個咁諗，梗係事與願違，個市短期又可以跌得去邊？<br> 日前與某位老友「吹水」，研究家陣是否可以買樓？講真，買樓呢樣嘢，除睇經濟環境外，其實最重要係睇自己盤數，如果計得掂，又有心水嘅話，都可以考慮吓。早前，某地產公司主席強調，本港樓市唔會差過98年金融風暴及03年沙士期間，加上全球減息，估計港元拆息有機會回落至1厘水平，對樓市利好咁話。</p><p>短炒睇7元</p><p>聽語氣就知某君係大好友，不過，近期不少物業跌至一定水平，已見承接，反映市民有買樓實際需要。再睇本港地產股表現，亦由低位漸見回升。<br> 信和置業（083）值得留意，該股上周失守5元後，以大成交回升至10日線水平，走勢似有見底之象。最近大摩發表報告，指信置被過份拋售，因此星俠相信短線仍未升完，突破20日線後，料可上試7元水平。<br> 方星俠</p></body></html>