<html><header><meta charset="utf-8"><title>風再起時<br>Windbreaker　色字當頭</title></header><body><h1>風再起時<br>Windbreaker　色字當頭</h1><p>低溫正式降臨，冬裝終於出動。強烈季候風，天天吹得那樣兇，除了大褸之外，Windbreaker也是時候出擊！能成為衣櫃中長年的Musthaveitems，風褸已經唔止有擋風功能，更加變成潮物，保唔保暖唔重要，最緊要個款夠型，而今季就勁興色字當頭！<br><br>記者：葉雪芯<br>攝影：楊錦文<br>Model：Ren@MMHK<br>Hair&amp;Makeup：Sammy</p><p>Sport牌懷舊</p><p>講到Windbreaker，無辦法，依然是Sport牌當道。不過唔再一味單靠功能就Sell得掂，要成為出得廳堂的FashionItems，在款式和用色上都花了不少心思。今季搶眼又買得過的首選日牌asics，八、九十年代asics在Sport界曾經威風一時，絕迹了好一陣子，今年又再度出擊，連Windbreaker都玩埋一份。究竟是老牌特別喜歡想當年，還是Colourmemory起了作用，望見asics今季推出的風褸，唔覺意又勾番起本地球壇風雲時代的南華、精工Feel。事關asics大賣懷舊，用色亦重回八十年代Sport牌至愛的紅藍色、啡、白、黑色等，簡單的Two-tone、Three-tone款依舊最煞食。至於價碼方面，亦非常抵買，$500-$800左右，比起郁吓就數千銀的潮褸更買得落手。</p><p>潮牌攻色</p><p>Windbreaker一向俾人有運動Feel，以往除了一眾Sport牌選擇之外，幾乎別無他選。多得近一、兩年的日本潮誌大煲特煲，風褸眨吓眼變為時裝，成了時裝設計師和各大潮牌的秋冬FashionItems之一。BluesHeroes、JohnLawrenceSullivan、HALB等今季通通在秋冬系列加入風褸Items，甚麼防水擋風等功能雖然未必具備，不過就以靚色靚Pattern取勝，七彩到暈；質料方面就更加大膽，塑膠、反光布料等通通大派用場。價錢方面當然比起實用的Sport牌貴一截，閒閒哋上千蚊一件，偶爾買番一、兩件玩吓，就當趁吓個Trend都無妨嘅！</p><p>s.運動家（23623863）<br> 黃埔花園第二期時尚坊地庫B14-17號<br> <br> d.D-mop（22034130）<br> 銅鑼灣京士頓街8號地下ShopB<br> <br> a.adidasOriginalsConceptStore（25042186）<br> 銅鑼灣京士頓街6號B舖</p></body></html>