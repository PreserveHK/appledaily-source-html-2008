<html><header><meta charset="utf-8"><title>台港待遇大不同<br>「簡直係大婆同二奶」</title></header><body><h1>台港待遇大不同<br>「簡直係大婆同二奶」</h1><p>香港中小企業國際投資交流協進會會長趙志雄昨日接受本報訪問時形容，北京挺台10項措施，與不久出台的挺香港14條措施相比，「簡直就係對大婆同對二奶的區別！」北京「𠵱家係聽得入台灣人講嘢，邊仲有興趣聽你哋香港人講嘢！」</p><p>「曾蔭權應該感慚愧」</p><p>在內地設廠的趙志雄指，北京挺台灣10條「差唔多條條都實淨，係真金白銀」，包括千幾億融資給台商，20億美金採購台灣產品，以及明確中小台商享受內地扶助政策等，「再睇吓挺香港14條，有幾多新嘢？又有幾多有具體數字？全部齋㗎！」趙稱並非眼紅北京「畀着數」台灣，只是對台灣政府和港府在北京眼中不同的地位感到悲哀，「曾蔭權都應該感到慚愧。」<br> 他說，比較起台商，港商在內地的待遇一年不如一年，台商享有很多優惠政策，後台又硬，如海基會、國台辦，以及對岸政府，齊齊幫台商說話，「話要中小企業產業升級，人哋即刻宣佈成立機構幫手。反睇我哋港商，就嚟畀人趕走踢出局，嗌極都冇人理，惟有自己執生劈炮了！」<br> 本報記者</p></body></html>