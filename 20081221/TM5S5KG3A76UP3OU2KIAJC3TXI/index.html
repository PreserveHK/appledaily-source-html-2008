<html><header><meta charset="utf-8"><title>黎明捧衞蘭上大銀幕</title></header><body><h1>黎明捧衞蘭上大銀幕</h1><p>黎明（Leon）昨日於中環舉行新碟發佈會，Leon於席上除了介紹其新碟外，更為衞蘭（Janice）舉行祝捷儀式，Janice早前推出的新碟有15萬張銷量，Leon揚言會開戲力捧Janice做女主角，今回Janice走出雪櫃重新大展拳腳有望。</p><p>黎明昨日於中環舉行新EP《是我》發佈會，新碟會於平安夜推出，他笑言是大贈送並說：「今次隻碟有DVD又有海報，幾十蚊價錢真係好似叫你攞隻碟一樣咁抵。」</p><p>明年暑假紅館開騷</p><p>席上Leon為Janice舉行新碟祝捷會，Janice早前推出的大碟《ServingYou》於全亞洲有15萬張銷量，Leon與Janice舉杯慶祝時笑說：「我都要以佢為目標，我想講番以前拍過嘅廣告slogan，就係要贏人首先要贏自己公司嘅人。」<br> Leon又指09年會為Janice製作一首全新創作英文大碟，且會由經理人公司投資開拍電影，由Janice擔正女主角，Leon自己則會接拍三部電影及於暑假在紅館舉行演唱會。問到Leon是否力捧Janice？他說：「唔可以話係力捧，只係藝人正常工作。」至於Leon同公司的楊千嬅以及衞詩是否有份參與，他續說：「千嬅經理人公司唔關我哋事，佢只係唱片約，而劇本就會有衞詩存在。」<br> Leon被問到周慧敏結婚一事，他不欲多談並說：「我唔參與呢個問題討論。」日前於廣州舉行的先鋒榜，AMusic的歌手奪得不少獎項，當中Janice的新碟《ServingYou》得到「2008年最佳專輯」，光良得到「最佳港台男歌手」等獎項。<br> 採訪：李珮洳　攝影：陳順禎</p></body></html>