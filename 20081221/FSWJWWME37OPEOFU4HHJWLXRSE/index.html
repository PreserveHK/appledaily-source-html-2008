<html><header><meta charset="utf-8"><title>金城武希望添食</title></header><body><h1>金城武希望添食</h1><p>金城武夥拍日本女星松隆子嘅新片《K-20怪人二十面相傳》噚日喺日本開畫，身為男主角嘅金城武率領松隆子、男星仲村亨同本鄉奏多等到東京一間戲院同觀眾見面造勢，據知fans為見偶像一面，戲飛開賣唔夠兩分鐘就已經掃光，金城武知道當然好開心啦，仲話如果套戲收得都好想再拍續集喎。</p></body></html>