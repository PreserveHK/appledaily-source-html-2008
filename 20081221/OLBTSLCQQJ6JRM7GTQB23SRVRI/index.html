<html><header><meta charset="utf-8"><title>開心食大餐<br>食色聖誕：一家人又食又拎</title></header><body><h1>開心食大餐<br>食色聖誕：一家人又食又拎</h1><p>又到聖誕節!對小朋友而言，最開心莫過於父母帶他們去吃聖誕大餐，今年遇着金融海嘯，會不會影響一家大小聖誕消費的意欲呢？今年聖誕大餐選擇不少，其實可以豐儉由人，有些配合商場活動，一家大小可以過一個又食又拎又好玩的開心聖誕。<br><br>記者：張一豪<br>攝影：攝影：譚盈傑、張一豪</p><p>小朋友可兩人share一個</p><p>時代廣場食通天的Oceanna，推出一個$398四道菜的聖誕晚餐，雖然沒有設兒童餐，但套餐包括海鮮雜果拼沙律或海膽莧菜焗蠔，加一個新西蘭小龍蝦白蘆笋泡沫忌廉湯；三款主菜：鮮蟹肉意式雲吞三文魚柳伴黑魚春、炭燒牛柳及大蝦千層酥、及果仁燒羊鞍扒伴香草南瓜茸；還有一個聖誕甜品拼盤，豐富之餘，份量也不少，問過經理，如果小朋友吃不完，可以兩個人叫一個，平安夜及聖誕日兩晚不會指定要吃大餐，可以父母叫兩個，小朋友則散點菜式。<br> 時代廣場一向多搞作，𠵱家在商場店舖或食通天消費滿$800，每人每天可到商場2樓大堂玩扭蛋抽獎一次，獎品人人有份，大獎仲係Xbox360家用遊戲機一部！基本上吃兩個餐，就有一次抽獎機會！而且，商場裏裏外外做了一個CarrieChau聖誕花園，充滿歡樂氣氛，餐前餐後梗係要拍照留念。</p><p>炭燒牛柳及大蝦千層酥甜椒汁
</p><p>牛柳軟滑有肉味，大蝦包上酥皮，吸了蝦味，入口香酥。</p><p>二選一頭盤加餐湯</p><p>頭盤可選海鮮雜果拼沙律：鮮蝦、牛油果、煙三文魚卷等，或海膽莧菜焗蠔。餐湯是小龍蝦白蘆笋泡沫忌廉湯。</p><p>聖誕甜品拼盤</p><p>一個甜品有三種口味，包括士多啤梨拿破崙、香醋蜜梨、朱古力芭菲。</p><p>請《蘋果》讀者飲一杯！<br> 憑本版剪報，兩位起各送餐酒一杯，4位送一支，小朋友送果汁一杯。</p><p>聖誕節晚餐$398<br> 日期：24-25日<br> 註：須預訂及每人先付$200定金。<br> <br> Oceanna（25063282）<br> 食通天12樓1204舖</p><p>多啦A夢現身派禮物</p><p>黃金海岸酒店找來陪伴大家成長的多啦A夢做聖誕大使，佢會同大雄在聖誕期間幾個時段在酒店內出現，同大家拍照留念兼派禮物畀小朋友，酒店推出為小朋友而設的下午茶餐，當中更有多啦A夢的至愛美食。<br> <br> 多啦A夢下午茶餐：小童$128（24、25日）<br> 時間：3-5pm（多啦A夢親親時間3-4:30pm）<br> <br> 漪泉吧（24528888）<br> 屯門黃金海岸酒店大堂</p><p>爸媽食浪漫囝囝玩PSP</p><p>爸爸媽媽想浪漫睇夜景，小朋友食飯最怕悶想打機？StrawberryForever可以滿足一家人兩個聖誕願望：餐廳有落地玻璃，晚上可看到對岸港島燈飾；店內更設有三部PSP供小朋友解悶。聖誕大餐則包括三道菜加餐飲。<br> <br> 聖誕二人晚餐：$398（24、25及31日）<br> <br> StrawberryForever（21101248）<br> 尖沙嘴海港城海運大廈3樓LCX</p><p>畫出自己的薑餅人</p><p>FINDS除推出芬蘭傳統聖誕餐外，亦有抵食兒童餐：家鄉番茄湯、瑞典肉丸配薯茸或芬蘭腸仔及薯條，仲有香蕉船。此外，每人將會派一件薑餅，更有糖漿可讓小朋友親手為薑餅人裝飾，有得食有得玩。<br> <br> 聖誕節兒童套餐：$128（即日至12月25日）<br> <br> FINDSCafeNBar（21968433）<br> 九龍站圓方演薈廣場R004舖</p><p>最經濟聖誕餐$59</p><p>一家四口食大餐分分鐘過千，想慳可揀這個二人餐，優惠價$118，每人$59！頭盤有香草蒜茸脆香包配焗薯角，主菜是火雞煙肉白汁闊條麵、鮮茄老虎蝦燴飯、意式烤雞紅米飯，任揀兩款；甜品雪米糍或鮮果杯，還有餐飲，超抵。<br> <br> 聖誕二人套餐：$118（原價$130）（即日至12月28日）<br> <br> RISO（29555538）<br> 鑽石山荷里活廣場1樓182號舖</p><p>食飽飽記得攞禮物</p><p>RoyceCafe的聖誕大餐包括法式龍蝦湯伴拔蘭地蒜香包粒，燒火雞伴蜜糖火腿或美國牛小排拼帶子比目魚，還有甜品及餐飲。仲有禮物送，又食又拎特別滿足！<br> <br> 聖誕大餐：$198（24、25日）<br> <br> RoyceCafe（28318427）<br> 銅鑼灣崇光百貨B1</p></body></html>