<html><header><meta charset="utf-8"><title>七彩Cupcake玩花樣</title></header><body><h1>七彩Cupcake玩花樣</h1><p>紙杯仔盛一口蛋味cake，美味得垂涎，兒時愛嚷着要吃蛋糕仔，可惜傳統餅店式微，蛋糕仔只存在心間。最近一種來路貨cupcake興起，樣貌與蛋糕仔很似，體積有大有小，面層更放上華麗裝飾，專門店、訂做cupcake，甚至親手製也可，款式眼花撩亂如衣服，七彩變幻，大小朋友再難抵cupcake甜美魅力！<br><br>記者：郭佩韻<br>攝影：伍慶泉、陳盛臣、譚盈傑</p><p>彩印相片cupcake$350/12件（b）</p><p>（12件起，早3日預訂）<br> <br> 收到一打印有自己相片的cupcake，一定開心到飛起，但蛋糕底是傳統由牛油、雞蛋及糖等製成，味道沒有多大驚喜。</p><p>新潮cupcake1小時賣30個</p><p>當盤算緊揀藍莓味、草莓味還是芒果味，08年最新cupcake味道，已走向國家級風味，馬拉式Kaya、泰式茶味、日本海鹽栗子等，很有地道色彩，這些特別味道的cupcake來自petitbydeschamps，這店前身賣朱古力，後來創新以專賣cupcake作招徠，落本裝潢，整餅師傅用心製作，就以拍攝當日估計，當日下午5時至6時，單單一小時，幾乎賣出30至40個cupcake，經理Carol說，每逢星期五至星期日，一般會把所有cupcake賣光，試過有客買去一天出售的栗子及荔枝味，總共約有800個，還有weddingparty定單，難怪開在走高檔路線的Elements裏，依然可以屹立不倒。<br> Sift則忠於天然味道，專食甜品，設有甜品bar枱，主食曲奇及蛋糕，自家製作，深知cupcake將會是cake界新潮，近日亦推出7至8種味cupcake，有香蕉、朱古力、檸檬味等，餅底跟不同味道buttercream而變，換言之檸檬味cupcake，成個完全是檸檬味，無花無假。</p><p>食自拍照cupcake</p><p>以為cupcake比其他cake，單味道取勝，原來還可玩玩花巧功夫，CompleteDeelite是一間教蛋糕製作及出售現成蛋糕的地方，老闆娘JacintaYu擁有獨門絕招，特製打印機，利用可進食的噴墨，及一張糖紙，把照片印於cupcake面上，相片印出來效果與一般用紙印無疑，很是神奇，要求Jacinta示範一次打印過程，但這是商業秘密，Jacinta一口拒絕了，相信大小朋友也愛吃有相的cupcake吧！注意要提供至少500至600高解像度照片，還需JPG格式！</p><p>Tailormade無散賣</p><p>款式多元，cupcake任人design，全靠整餅師傅的心機，想食獨一無二的cupcake？可以自訂主題給SweetSecret，由師傅度身訂做，或可以參與cupcake設計，天馬行空，只要不是太過份要求，好似今次以七彩為主題，師傅絕對配合到，僅記要提早2-3日前訂做！且需要至少訂兩打，價錢每個由$18至$40不等，視乎款式而定，一打同色可做3款不同圖案。</p><p>立體玫瑰花$450/12件（b）</p><p>（12件起，3日前預訂）<br> <br> 立體花考師傅技術，本來擔心好甜，原來甜度又頗適中，可連吃3個！</p><p>蘑菇花$25（c）</p><p>朱古力味蛋糕底，面層混入粉紅色cream，加上糖霜襯托，朱古力味濃不苦，一次可吃足半打！</p><p>SpringBlossoms$25（c）</p><p>以花為題的cupcake，很有春天氣息，少甜不膩，下午茶必吃！</p><p>Mandarin$23（a）</p><p>橘子味很清淡，頂層果肉夠甜，面層creamcheese也含濃濃橘子味，似橘子茸，沒有過多糖份，咬落啖啖果肉，夠口感。</p><p>DarkCherry$23（a）</p><p>餅底是香濃朱古力味，面層充滿車厘子味，入口不太甜，味道適中，還有一粒亁製車厘子點綴。</p><p>Seasaltchestnut$23（a）</p><p>頂層佈滿栗子茸和栗子肉，加海鹽令栗子更清甜，絕佳配搭。</p><p>GreenTea$23（a）</p><p>面層佈滿綠茶粉，吃下感覺綠茶味很強，蛋糕中心又有綠茶粉存在，茶味十足，微甜很好吃。</p><p>ThaiTeaBurger$23（c）
</p><p>泰國茶是甚麼味？吃這款扮漢堡的cupcake便知，比綠茶味濃，芝麻夠香，蛋糕內又有零碎茶葉，很另類！</p><p>Blueberry$23（a）</p><p>藍莓明目，此cake有數十粒藍莓，女士至愛！</p><p>Kaya$23（a）</p><p>吃過馬拉Kaya多士嗎？原來用來製作蛋糕，一樣咁夾，面層有糖霜鋪上，賣相極吸引。</p><p>Pipedcupcake$18（c）</p><p>綠色cream上加閃銀珠珠，似棵聖誕樹，銀珠可吃，用糖製成，小朋友必愛，味道超甜似糖，非人人愛吃。</p><p>Doubleflower$32（c）
</p><p>糖霜製成兩朵花，單看賣相已吸引，但味道太甜，但蛋糕底很出色。</p><p>鴨仔蠟燭花$30（c）</p><p>cream海中，小鴨仔泛海，很可愛，但鴨仔不能吃，是一支蠟燭，這款蛋糕好似用來觀賞，好過吃落肚。</p><p>PurpleFlower$20（b）</p><p>簡單製成一朵紫色花，幻想一盒999個紫色花cupcake，送給女友，比起用鮮花求婚更環保，簡直甜到漏。</p><p>檸檬味$20（d）</p><p>檸檬味餅底似硬身的雪芳蛋糕，面層是甜味適中的檸檬汁buttercream。</p><p>呍呢拿味　$20（b）</p><p>雖然呍呢拿味很易買到，但這款用了靚呍呢拿油，製作蛋糕及buttercream，又用法國靚牛油打成餅底，比一般呍呢拿蛋糕好味。</p><p>Whitepeach$23（a）</p><p>賣相似個衞星月球，吃下是很真切的白桃味，清新少甜，幾乎幻想到白桃咬出汁的感覺，蛋糕內果肉補足無汁的缺憾。</p><p>S'more$23（a）</p><p>由黑朱古力製成，朱古力味超濃，上層的一粒棉花糖，是handmade。</p><p>雙重朱古力　$20（d）</p><p>用72％濃度的可可粉製成，酷愛朱古力的人，必要一試，醉心於濃滑柔軟的朱古力味中，有幾甜也不覺漏！</p><p>可愛bear公仔　$38（c）</p><p>賣相吸引，似足可愛bearbear，小朋友見到一定開心，開派對時，必定大派用場。</p><p>食客有Say</p><p>Jenifer：「cupcake在美國嗰邊突然流行，變咗一股潮流風氣，其實是經典甜點，好似冬甩一樣，不過𠵱家多咗人食。」</p><p>Cheryl：「cupcake好可愛，望落去都唔捨得食，欣賞一輪，影張相留念先得！」
</p><p>Wiyona：「同冬甩一樣咁好味，好開心𠵱家多咗好多地方食cupcake，食cupcake唔食飯都得！」</p><p>Bee：「五顏六色的cupcake，好似衫褲鞋襪一樣，變化多端，我次次都食唔同味㗎！唔知幾時先試得晒？」</p><p>（a）petitbydeschamps（28827477）<br> 地址：九龍店Elements（圓方）2樓2004號舖<br> <br> （b）CompleteDeelite（31677022）<br> 地址：中環德己立街34-36號加樂大廈6樓<br> 網址： http://www.completedeelite.com <br> <br> （c）SweetSecret（25458886）<br> 地址：中環嘉咸街35號地下<br> <br> （d）Sift（25304288）<br> 地址：中環嘉咸街46地下</p></body></html>