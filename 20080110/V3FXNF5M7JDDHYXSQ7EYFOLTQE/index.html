<html><header><meta charset="utf-8"><title>老公扯鼻鼾　新婚妻求救</title></header><body><h1>老公扯鼻鼾　新婚妻求救</h1><p>「老公有鼻鼾點算呀，𠵱家新婚，但冇覺好瞓呀。」人生有三分一時間在睡夢中，若枕邊人鼾聲如雷確實煩惱。結婚後的Wongpy發現老公有鼻鼾，確實幾慘。</p><p>醫生指側睡有幫助</p><p>「總不能晚晚踢丈夫落床吧！」、「用嗰啲U形夾啦！夾住個鼻，好work㗎」、「過多幾日你太攰，就一定瞓得着」。用過多種方法的Babyhowie說：「買過一隻有鼻鼾就會發出微量電電佢嘅小電器，結果梗係通通都冇用啦……結果咪走出廳瞓囉！」<br> 還是Vca較實際：「試吓叫你老公打側瞓，唔好仰睡。」耳鼻喉專科醫生黃立青認同側睡可減少鼻鼾，另睡前5小時不要飲酒，以免上呼吸道壁過於鬆弛，讓吸入的氣流產生震動發出聲音。鼻鼾除是先天性外，人們鼻塞、鼻敏感、鼻形歪、大舌頭及細下巴等亦是鼻鼾的元兇，而肥胖者及年長者都較易有鼻鼾。<br> 其實扯鼻鼾的人男女皆有，為己為人，應盡快醫治這擾人清夢的「惡魔」吧！<br> <br>  http://forum.baby-kingdom.com/viewthread.php?tid=1247974&amp;extra=page%3D2 <br> <br> 《蘋果》網聞請你報料！大家無論在網上網外發現任何騎呢搞笑的事情，<br> 都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>