<html><header><meta charset="utf-8"><title>最細最輕硬碟DV<br>小朋友舞得掂</title></header><body><h1>最細最輕硬碟DV<br>小朋友舞得掂</h1><p>JVCEverio一向係潮人必備玩意，除咗係機身型仔輕巧，最重要當然係佢內置硬碟，唔使換碟都可以任拍任玩。最新推出嘅Everio新系列硬碟攝錄機，有4種顏色可選擇，60GB最長可錄75小時，加上貼近數碼相機相片質素，仲拎住部DC出街玩SnapShot？已經Out啦！<br><br>記者：許福合<br>攝影：譚盈傑</p><p>DV勁縮似DC</p><p>硬碟攝錄機可以話由JVCEverio系列領先潮流，用家愛佢方便，唔使換碟就可長玩長拍。而新機亦繼承呢個傳統，機身體積進一步改良，更討用家歡心，唔計電池，機身只重315g至335g，視乎用家選購型號。機身就大約一個手掌左右，即使小朋友拎住都唔覺大部，感覺好似用緊DC一樣，脫離以往DV機大大部嘅觀感。<br> 今次新型號更加入顏色機身，除咗美觀亦係作功能分辨之用。硬碟方面提供30GB同60GB，像素由80萬到最高700萬，再配合特大2.7屏幕，無論係拍片或影相，視覺畫面都夠晒寬闊！操作上Everio將以往輕觸式屏幕，改回傳統設計，但旁邊就新增一條輕觸式操控條，只需用手指就可以作為上下選控之用，避免屏幕印滿手指模，影響畫面效果。</p><p>1秒起動啱Snap</p><p>為咗滿足「Snap」拍玩家，新推出的Everio進化到連開關掣都整合到屏幕摺合：當拉出屏幕，就等同開機，用家可以於1秒內起動拍攝，真正唔會錯過任何一刻，比相機SnapShot仲要好玩方便。拍攝長度方面，若選用60GB型號，最長可攝錄75小時影片；至於要講求畫面質素，新機因為採用MPEG2-PS攝錄制式，特點係壓縮率低，60GB可拍攝14小時20分鐘，媲美DVD質素影片。新機除咗可以硬碟儲存，更加入MicroSD卡支援，方便用家當作相機咁玩，影相時更可選用光圈、快門先決、曝光分佈等高階相機功能。同時，亦提供有硬碟及MicroSD互相複製功能，令到記憶體使用更見彈性。</p><p>直接燒錄不經腦</p><p>拍得有趣過癮嘅影片，除咗放上網，大多數人都會燒成DVD。同場推出一部CU-VD3外置式燒碟機，可以將Everio所拍得的影片直接燒錄成DVD。特別之處係毋須經過電腦，全部操作只需於DV機上進行，簡單方便。而且其機身輕細，附有專用電池，真正可做到隨時隨地都可燒碟。</p><p>DetailsCheck!</p><p>Profile</p><p>感光元件：80/107/537/738萬像素CCD<br> 變焦：10/32/35倍光學變焦<br> 屏幕：2.7吋<br> 硬碟：30/60GB<br> 記憶卡：MicroSD<br> 影像格式：MPEG-2-PS<br> 體積/重量：<br> 68×69×119mm/335g<br> （GZ-MG730/530）<br> 54×68×119mm/315g<br> （GZ-MG465/435/365/335/330）</p><p>發燒級高清DV</p><p>今次JVC除咗推出大眾化硬碟攝錄機，亦有展出旗下高清攝錄機GZ-HD7，屬JVC第4代硬碟攝錄機，全面支援高清規格攝錄。GZ-HD7影片解像度基本已達HD1,920×1,080，支援1080i，影片毋須再作額外處理，已經有高清畫面質素。用上60GB硬碟，當以MPEG2TS（Blu-ray級畫面）模式攝錄，能有長達5小時拍攝，而畫面質素更達30Mbps。另外備有光學防震系統，可減少畫面震動，加埋各種手動同自動操作模式，適合發燒友級用家。</p><p>Profile</p><p>格式：MPEGTS/MPEG1Layer2/JPEG<br> 硬碟：60GB<br> 記憶卡：SD/SDHC<br> 感光元件：16:9　1/5吋3CCD<br> 變焦：10倍光學、200倍數碼<br> ISO：100、200、400<br> 相片：最高1,920×1,080<br> 屏幕：2.8吋<br> 體積：91×77×186mm<br> 重量：665g</p><p>查詢：JVC（27328220）</p></body></html>