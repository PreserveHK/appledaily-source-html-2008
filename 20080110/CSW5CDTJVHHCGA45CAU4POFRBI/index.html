<html><header><meta charset="utf-8"><title>WorldTour最後一站　<br>67個B女展埋嚟</title></header><body><h1>WorldTour最後一站　<br>67個B女展埋嚟</h1><p>B女Blythe身世奇特，72年由Kenner推出市面，一年後因銷量差而停產。６年前日本再次推出，竟然變成潮物，穿起一個又一個的國際品牌。近兩年B女在香港確係靜咗，不過喺日本就巴閉囉，58個穿起國際品牌的B女，由日本出發展開國際巡迴展，最後一站竟然來到香港，仲搵來9個香港名人，設計咗9款香港特別版B女！全套67個B女的精華，即睇！<br><br>記者：陳諾堯<br>攝影：陳盛臣</p><p>（左起）AliceChan的「PurpleSweetielaAsterialand」Blythe、江若琳的「大眼Ling」Blythe、KennyWong的「BlytheMolly」、ChocolateRain的「ChocolateRainB」Blythe。</p><p>6隻港版B女率先睇
</p><p>今次B女這個6周年的展覽是以「PRINCESSalamode」為主題，即FashionPrincess的意思，除58個國際品牌版外，仲有9個本地單位參與，展出10日後，會放上Yahoo!拍賣做慈善。9個本地單位有人氣設計師、歌手、明星和品牌參與Crossover，當中包括AliceChan、江若琳、IvanKwan和ChocolateRain。今日先睇6隻，其餘3隻，包括以駁髮為主題的Roxy設計的滑水裝Blythe、劉心悠設計的Blythe和《新Monday》Blythe，就要到現場睇實物啦。當中最驚喜「組合」是MAYBELLINENEWYORK找來Isabella（梁洛施）和設計師VincciFung合作設計出「XXLBlythebyMAYBELLINE」，靈感來自MAYBELLINE的XXL睫毛液，有黑白兩邊頭，她們的B女就是本着這構思而創造的，她有白色曲髮，濃密有Volume的眼睫毛和黑白格仔的眼蓋，個名同個樣都充滿着幽默。
</p><p>AliceChan：「我會帶B女去倫敦！」
</p><p>很多人初見B女多少認為她有點怪相，但越對越有感情，幾個設計師亦不約而同地說：「自從要幫B女設計造型衣服，就日對夜對，每日都幫佢哋扮吓靚，對到出感情，本身已經鍾意B女，經過今次仲更加愛！」本地星級插畫師AliceChan興奮地說：「我2月會去倫敦開Solo展覽，我會帶埋B女去影相，我想喺鐘樓下面幫佢影相留念。我呢個B女個樣是跟我Asterialand的大眼妹而改造的，B女化身為Asteria，很有趣。」
</p><p>「大眼Ling」和江若琳這個新城勁爆頒獎典禮造型，幾乎一樣。而據聞因為江若琳出名係大眼妹，她的B女也特別大眼。</p><p>「大眼Ling」以魚網絲襪襯尖頭閃石高踭鞋。</p><p>Kenny特別為B女加長了嘴和造了鮮黃頭髮，十足十Molly一樣。</p><p>「BlytheMolly」手上有隻雀仔，寓意着她個性自由。</p><p>「ChocolateRainB」係同埋佢個BestFriendFatina一齊出騷！</p><p>整個身體都畫有縫線，連頭後都有，冇簽名但有個「FatinaDreaming」Label。</p><p>鐵人兄弟Kenny：初見B女覺得佢唔靚
</p><p>至於extravaganza女裝設計師IvanKwan，一向有收集和改造B女的習慣，自己公司Showroom都有5個，佢話當有B女粉絲讚吓佢整啲公仔靚，就已經好滿足！大男人玩B女的確比較少，鐵人兄弟成員KennyWong又點睇？他坦言：「起初我覺得B女唔靚，平平無奇，但在3至4年前睇過GinaGaran的Blythe影集，開始對B女完全改觀，覺得原來幫佢化吓妝、改變吓造型就用唔同角度去睇B女都係咁有魅力！」除此之外，參與今次展覽的還有「娛圈大眼妹」江若琳，她一直以來都覺得B女好得意，更加希望Fans多做善事，可以上Yahoo!Bid吓今次本地設計的9個B女。</p><p>必睇！58隻國際花生B女
</p><p>今次國際巡迴展覽之所以咁巴閉，皆因58隻出騷的B女，衫褲鞋襪全都是名牌限量作，當中包括品牌Cacharel、LaurentMercier、Paul&amp;Joe、Leonard、AnnHuybens、Repetto和MichaelKlein等等。提提你，香港係最後一站，唔睇就冇，皆因這批B女在展覽完之後就送回日本，並於明年春天作慈善拍賣，全數將撥捐「MakeAWish」基金。</p><p>限量版B女小物袋
</p><p>今次是Blythe第一次在港開展覽，為了給粉絲們留個紀念，朗豪坊、extravaganza和Blythe更合作設計了一套B女限量版的小物袋。展覽期間在朗豪坊購物滿$500，憑即日的單據就可以到4樓顧客服務中心換領，換完即止。</p><p>「Blythe6周年世界巡迴展覽@朗豪坊」
</p><p>展覽日期：1月11日（即日起）至1月20日<br> 時間：11am-11pm<br> 地點：朗豪坊4樓通天廣場</p></body></html>