<html><header><meta charset="utf-8"><title>極無聊Wi-Fi手錶又T-Shirt</title></header><body><h1>極無聊Wi-Fi手錶又T-Shirt</h1><p>外國網站最近發現兩件極無聊Wi-Fi產物——Wi-Fi手錶同Wi-FiT-Shirt，起初以為好Hi-Tech咁着住喺身就可以隨街上網；點知睇真啲，竟然只係幫你檢測附近有無Wi-Fi訊號！老實講，呢兩件嘢喺香港一定滯銷！求其搵個屋邨都隨時有廿幾卅條Wi-FiSignal啦，當中隨時仲有一、兩條無落密碼、「對外開放」㖭！帶住佢哋喺身，唔俾人笑到面黃至奇！</p></body></html>