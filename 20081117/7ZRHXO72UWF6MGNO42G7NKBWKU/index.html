<html><header><meta charset="utf-8"><title>小小白好長氣　玩盡日與夜</title></header><body><h1>小小白好長氣　玩盡日與夜</h1><p>Netbook風頭一時無兩，勝在輕巧方便之餘，三至四千蚊有部，這個時勢應景之極。一向白色Notebook都愛叫「小白」，現在就有部「小小白」Netbook又登場，而且比同級機種更長氣，最長玩到7至8個鐘。<br><br>記者︰陸俊雄<br>攝影︰王文忠<br>Model：Yu@PureModel<br>鳴謝：TheLAB（25465906）</p><p>硬盤長氣袋
</p><p>帶頭出Netbook？唔使爭，一定係華碩EeePC！唔好意思講句，這部Samsung的NC10「小小白」，外形真係激似前者的901，不過華碩行的是SSD，Samsung暫時仍是老一套行住硬盤。雖則SSD係將來大勢，但容量都不離10至20GB的容量，未免太少；NC10用上160GB的硬盤，一個小巧得來的大衣櫃。<br> 另一方面，NC10用產生熱量較多的硬盤，續航力竟有7小時以上，認真日頭玩到夜晚都仲得，但當然是透過電量操控，將CPU效能減至最低，又冇開Wi-Fi之下先有咁長氣的表現。正常也不少於5至6小時的。</p><p>93%大粒鍵
</p><p>Netbook雖細，但有其弱點，續航力之外就是鍵盤設計得太細。NC10今回用上93%QWERTY，只差日常用開的PC鍵盤少許，所以手感不成問題。此外，NC10的鍵盤和手掌墊位表面，用了一種叫「SilverNano」的納米銀專利防菌技術，簡單來說係防止細菌在表面生長。咁講究？講到錫住你的健康，錫住你的肌膚一樣；不如同美容產品合作搞JointPromotion，買Netbook送你一支HandCream。女人生意最易做啊！</p><p>機身Snap</p><p>開關掣好鬼祟在機側，有其他牌子一樣咁設計。</p><p>Profile</p><p>處理器︰IntelATOMN270<br> 硬盤︰160GBSATA<br> 記憶體︰1GBDDR2<br> 顯示屏︰10.2"（1,024×600）<br> 鏡頭︰130萬像素<br> 無線網絡︰802.11b/g<br> 支援︰SD/SDHC/MMC/USB2.0/藍芽v2.0+EDR<br> 電池︰6-cell<br> 作業系統︰WindowsXPHome<br> 體積︰261×185.5×30.3mm<br> 重量︰1.33g&#13;</p><p>查詢︰Samsung（36984698）</p></body></html>