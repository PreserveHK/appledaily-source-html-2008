<html><header><meta charset="utf-8"><title>MISIA肯雅探貧童</title></header><body><h1>MISIA肯雅探貧童</h1><p>早排曾經嚟香港開騷嘅日本巨肺天后MISIA，前日特登飛去非洲肯雅，探訪當地嘅兒童。MISIA去到貧民區一間學校，立即受到大批學童歡迎，愛心爆棚嘅佢發揮親民本色，同佢哋唱歌跳舞，MISIA仲話好開心可以見番舊年4月佢到訪當地時見到嘅14歲女學生㖭。</p></body></html>