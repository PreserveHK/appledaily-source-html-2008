<html><header><meta charset="utf-8"><title>中環在線：勤+緣聽美國投資者話 - 李華華</title></header><body><h1>中環在線：勤+緣聽美國投資者話 - 李華華</h1><p>有錢賺又突然唔派息，係上市公司大忌之一。勤+緣（2366）噚日偏向虎山行，全年純利增長五成六，但就唔派末期息，改為向股東十送一紅股，午後股價即刻有反應，跌咗18%，一躍為最大跌幅榜第七位。<br> 行政總裁梁鳳儀喺業績記者會度，未等傳媒發問已經開腔解釋，梁博士表明決定前已做過市場調查，話美國投資者向佢哋反映，比較注重公司增長前景，「容許高速發展時期保留現金」。</p><p>四叔自傳要等半年</p><p>咁香港股東呢？佢話收到嘅反應係，非常時期做呢個決定都覺得合理喎。不過股價插水係咪更確切反映股東嘅感受呢！<br> 至於梁博士為四叔李兆基寫嘅第二本自傳，已經趕起初稿，啱啱交咗畀佢老人家睇，佢話本書仲要修改、審校……最快一年半載先至出街，到時股市唔知回春未呢？</p></body></html>