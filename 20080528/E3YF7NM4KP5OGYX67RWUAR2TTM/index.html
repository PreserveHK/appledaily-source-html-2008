<html><header><meta charset="utf-8"><title>泳兒負傷開騷唔怕瘀</title></header><body><h1>泳兒負傷開騷唔怕瘀</h1><p>泳兒將於周六（31日）於馬來西亞雲頂舉行「感應泳兒演唱會」，今次她邀得關智斌（Kenny）與洪卓立任嘉賓。泳兒前晚在尖沙嘴排舞，其母怕她夜歸，特地到場陪伴，泳兒透露日前練舞時拉傷左腳內側肌肉，導致傷處又瘀又腫，無奈位置敏感，所以她沒有去看醫生，只是搽藥膏了事，泳兒說：「嗰度又紫又紅，我同化妝師煩緊點樣遮住呀。」</p><p>驚心口成焦點</p><p>問泳兒可會着低胸裝演出展示身材？她說：「到時bratop會墊高啲，吊帶都拉高啲，等啲注意力唔喺心口度，去晒瘀痕嗰度。」至於緋聞男友洪卓立任嘉賓，二人可會拖手合唱呢？泳兒說：「仲有Kenny㗎，兩個都係好同事，只有友情，拖手睇情況啦。」<br> 採訪、攝影：駱華齡</p></body></html>