<html><header><meta charset="utf-8"><title>西菜焗住好味</title></header><body><h1>西菜焗住好味</h1><p>自己煮意粉、煎三文魚扒，即使依足材料及做法去做，總覺得沒餐廳廚師的好味，問餐廳總廚Jacky，他說極可能是焗爐的關係，「焗爐溫度均勻又存味，大火煎封表面，再放入焗爐焗的肉扒，會Juicy過煎炸，用來焗意粉及蔬菜，汁料更入味，比淨炒或燴會更香濃。」<br><br>記者：廖秀娟<br>攝影：楊錦文</p><p>今日煮腦　12:30pm</p><p>林思敬Jacky（BlueCafe總廚）<br> 入行17年，曾任職於農場餐廳、朗廷酒店及美麗華酒店西餐廳，最擅長焗爐西餐及意粉製作。<br> <br> 菜式：<br> 焗雜菜南瓜<br> 紅酒燴牛尾<br> 焗忌廉茄汁蝦意粉<br> 椰皇冰糖燉蛋</p><p>焗爐有別Q&amp;A</p><p>Q：沒有大型焗爐，多士焗爐可代替嗎？<br> A：大型焗爐可至250℃至280℃，烤焗時間長且疏氣，用來烤焗烹煮食物；多士焗爐通常只至200℃，容量細，烤焗時間只得十數分鐘，只能焗意粉、薄餅及多士。<br> <br> Q：有時依足菜譜的溫度及時間焗製，點解仍然會未熟或過燶？<br> A：每個焗爐的功能不同，有些可調校上下火及吹風，有些只可調校某一兩項。其實焗爐初用時要多留意特性，每個皆有輕微差距。<br> <br> Q：烤雞總是不脆面，但焗意粉或飯卻總焗得太亁，點解？<br> A：烤雞靠吹風把皮吹亁而脆，焗至最後30分鐘開風吹便可。意粉用錫紙包着焗便不會亁。</p><p>焗雜菜南瓜</p><p>製作難度：★★★☆☆<br> 製作時間：45分鐘<br> <br> 南瓜焗過亦更香甜，與芝士及雜菜很匹配，少少茄膏及西芹又令菜式不太膩，吃素朋友恩物。</p><p>材料</p><p>茄茸2湯匙、南瓜盅1個、西芹1/2條、鮮冬菇3個、洋葱1/5個、薯茸粉2湯匙、淡忌廉150毫升、亁雜香草/黑胡椒/牛油各少許、蒜茸1湯匙、糖/鹽各1/2茶匙、芝士粉11/2湯匙</p><p>做法</p><p>1.洋葱、西芹及冬菇切粒。<br> <br> 2.南瓜盅去籽，灑上糖，放入已預熱至200℃焗爐焗25分鐘。<br> <br> 3.起鑊用細火加牛油，炒香蒜茸及洋葱至金黃色，加入淡忌廉、香草、茄茸、冬菇及西芹，轉中火煮至滾起，加鹽及黑胡椒調味，再加薯茸粉攪至糊狀。<br> <br> 4.倒入已焗好的南瓜盅，灑上芝士粉，放入焗爐以上火220℃焗5分鐘至芝士變金黃色即可。</p><p>貼士</p><p>南瓜加少少糖焗，更能帶出南瓜甜味。焗完用手按瓜肉，未夠腍便再焗多一陣。
</p><p>紅酒燴牛尾</p><p>製作難度：★★★☆☆<br> 製作時間：2小時15分鐘<br> <br> 牛尾腍而香茄味，香料味十足，伴飯一流。</p><p>材料</p><p>牛尾1/2磅（切件）、洋葱1個、甘笋1/2條、番茄2個、亁雜香草/牛油各少許、茄膏/麵粉各1湯匙、鹽1/2茶匙、紅酒100毫升、上湯250毫升
</p><p>做法</p><p>1.牛尾件洗淨抹亁，面層搽上茄膏後，放入已預熱至180℃焗爐焗20分鐘。<br> <br> 2.洋葱及甘笋切角、番茄切件。<br> <br> 3.燒熱煲煮溶牛油，分別炒香甘笋及洋葱約3分鐘，備用。<br> <br> 4.再燒熱煲，用中火煮溶牛油，加入麵粉攪至完全混合，加入紅酒快手攪勻，再加上湯，轉大火後，加入香草煮滾，然後加牛尾，轉細火冚蓋燜1小時30分鐘至八成腍身。<br> <br> 5.開蓋放入已炒香的洋葱及甘笋煮4分鐘，再加入番茄燜15分鐘，加鹽調味便完成。</p><p>貼士</p><p>牛尾先以茄膏焗，更上色及易腍、入味！
</p><p>翻叮之選</p><p>飯盒餸亁爭爭很難啃，紅酒燴牛尾很適合伴飯，翻叮亦不損其美味，配上忌廉茄汁蝦意粉，這個午餐好豐富呀！</p><p>焗忌廉茄汁蝦意粉</p><p>製作難度：★★☆☆☆<br> 製作時間：25分鐘<br> <br> 粉焗過，香熱程度明顯提升，比淨燴或炒滋味得多，可能的話，不要怕花時間。&#13;</p><p>材料</p><p>意粉100克、蝦肉8隻、西蘭花1/5個、淡忌廉200毫升、茄茸1湯匙、亁雜香草少許、洋葱碎/蒜茸各2茶匙、鹽/芝士粉各1茶匙、橄欖油/牛油各少許、白酒2湯匙
</p><p>做法</p><p>1.意粉以大滾的油鹽水烚8分鐘，撈起瀝亁後，加橄欖油拌勻。<br> <br> 2.起鑊用中火煮溶牛油，炒香洋葱及蒜茸，加入白酒、淡忌廉及茄茸煮滾，然後加香草及西蘭花煮1分鐘後，加鹽及芝士粉煮勻，再加蝦肉煮至半熟，倒入意粉撈勻後撈起。<br> <br> 3.於錫紙掃上少許牛油，包好意粉，放入已預熱至180℃焗爐，焗5分鐘，取出𠝹開錫紙便可。&#13;</p><p>貼士</p><p>意粉不用過冷河，否則易煮爛，因要再入焗爐，煮生一點亦可。
</p><p>椰皇冰糖燉蛋</p><p>製作難度：★☆☆☆☆<br> 製作時間：40分鐘<br> <br> 香滑有明顯清甜椰皇味，做法簡易，一定要試。</p><p>材料</p><p>椰皇1個、椰漿100毫升、冰糖適量、蛋液50毫升
</p><p>做法</p><p>1.用中火煮滾椰漿，加入冰糖煮溶，調味至稍為過甜，待凉，甜味會稍減。<br> <br> 2.加入蛋液拌勻，倒入椰皇，用大火燉30分鐘便成。</p><p>貼士</p><p>燉椰皇時一定要用大火、冚實蓋、不要漏氣，因溫度不夠高，燉蛋不能凝固。</p><p>網上重溫</p><p> http://cooking.appledaily.com </p></body></html>