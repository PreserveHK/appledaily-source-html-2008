<html><header><meta charset="utf-8"><title>馮仁昭四圍超：港產佳麗爭模特兒大獎 - 馮仁昭</title></header><body><h1>馮仁昭四圍超：港產佳麗爭模特兒大獎 - 馮仁昭</h1><p>現年22歲嘅關家敏（圖）大後日將代表香港，到深圳參加「第20屆世界模特小姐大賽總決賽」，屆時有嚟自61個國家同地方嘅佳麗角逐獎項，佢哋仲會着民族服裝、泳裝同晚裝火併一番。<br> 關家敏話入模特兒界前係喺律師樓工作，呢次得到模特兒公司推薦參賽，雖然有壓力，但會盡力做到最好，佢仲話會以樂基兒同熊黛林做目標。</p></body></html>