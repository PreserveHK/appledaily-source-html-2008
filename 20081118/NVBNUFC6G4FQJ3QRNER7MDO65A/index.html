<html><header><meta charset="utf-8"><title>《花樣》男星醉酒毆警察</title></header><body><h1>《花樣》男星醉酒毆警察</h1><p>曾演出日劇《花樣少年少女》扮演大隻宿舍長嘅26歲男星石垣佑磨，大前晚凌晨於新宿一間居酒屋飲醉酒鬧事，毆打居酒屋嘅侍應，又向到場嘅警察揮拳。之後石垣被帶返警署落口供，𠵱家已經被釋放。身形健碩嘅石垣，曾學過跆拳道，而石垣所屬事務所就話仍然了解緊成件事。</p></body></html>