<html><header><meta charset="utf-8"><title>意牌GAS　兩周做一折</title></header><body><h1>意牌GAS　兩周做一折</h1><p>呢個時勢，有邊個唔係CashisKing？難怪又一間大牌子要錢唔要貨！意國Young牌GAS由即日起一連兩星期舉行清倉特賣，大割引低至一折賣貨套現。特賣貨品包括男士西裝褸、返工恤衫、毛衣；女裝方面由閃鑽連身裙、絲絨褸、手袋、短Boots到斯文連身裙一律一折起。另外，招牌貨男女裝牛仔褲全部三折，或可$1,000任揀兩條，買滿$1,500再九折，滿$2,500又再八五折！咁抵玩，對於血拼人士來講，SaleisKing囉！<br><br>記者：葉雪芯</p><p>GAS清倉特賣</p><p>日期：即日起至11月28日<br> 11am-7pm（星期六、日休息）<br> 地址：長沙灣長順街7號西頓中心22樓<br> 查詢：26240000/35425938</p></body></html>