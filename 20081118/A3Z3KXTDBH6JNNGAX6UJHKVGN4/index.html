<html><header><meta charset="utf-8"><title>Mikki驚嘆趙碩之導彈<br>「五度發育都冇咁犀利」</title></header><body><h1>Mikki驚嘆趙碩之導彈<br>「五度發育都冇咁犀利」</h1><p>趙碩之、MandyLieu和名模姚書軼（Mikki）昨日於朗豪坊出席纖體公司活動，三人均以低胸吊帶裙出席。當中以一身紫色短裙上陣的的趙碩之拋胸最性感，搶盡風頭。Mikki接受訪問時更笑指自己就算五度發育都追不上。</p><p>姚書軼與陳柏霖女友MandyLieu以代言人身份，出席纖體公司新店開幕活動，二人同樣以一身低胸吊帶短裙現身，十分養眼。<br> 不過，以特別嘉賓身份亮相的趙碩之卻憑36D突出上圍搶盡二人鏡頭，她拋胸登場即時吸引大班攝影發燒友拍攝，趙碩之更要不時以手抽衫防走光。</p><p>Mandy：柏霖讚fit</p><p>身為代言人的Mikki，於台上透露曾因暴食而暴肥，更因而損失多個工作，提到被趙碩之搶去風頭時，她笑說：「嘩，真係勁，佢有咁好身材我都好羨慕，不過發夢都冇可能咁犀利，就算五度發育都唔得啦。」她又稱滿意自己的身材，更暗寸趙碩之說：「始終上圍太大着衫冇咁好睇。」<br> 新任代言人的Mandy，一身金色短裙亦極為性感，不過一直以頭髮遮掩胸前，接受訪問時有記者笑言是否見巨胸而自卑，她即鬼馬地把頭髮撥到背後，十分搞笑，她說：「身形係天生嘅，我對自己都有自信，柏霖𠵱家都讚我fit」。</p><p>經理人批准拍拖</p><p>胸爆全場的趙碩之快將滿21歲，又提到經理人送上生日禮物是批准拍拖，提到Mikki指五度發育都追不上她的豐滿身材時，她說：「其實如果保養唔好可能會唔靚，所以我成日都要加倍注意。今次都係第一次同Mikki合作，覺得佢好charm，好鍾意佢有一對咁靚嘅腳。可能自己不嬲都鍾意運動，所以嫌自己小腿粗。」<br> 採訪：藍文浩<br> 攝影：仇志德</p></body></html>