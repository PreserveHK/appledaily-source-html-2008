<html><header><meta charset="utf-8"><title>怪誕英足夜︰廸高，怕凍？ - 蘋果波神</title></header><body><h1>怪誕英足夜︰廸高，怕凍？ - 蘋果波神</h1><p>廸高好波大家多不會有異議，前巴塞教練列卡特曾說過；「廸高是球隊表現嘅溫度計，他在狀態，球隊進攻質素提升，相反，我軍整體表現會冇咁好。」但以上評價，是否可引證車仔近期表現下滑，歸咎據報不適應英倫寒冬的巴西人（已入籍葡萄牙）廸高一個呢？<br> 在90年代中期，不少南美球員已開始滲入英超聯，當時溫室效應冇咁厲害，來到冰天雪地的英國，尤其東北地區，這班熱命人都幾痛苦，每每戴住手套穿厚衫；但最有印象是紐記的哥倫比亞球星艾斯派拿，但人家在「零下天氣」一樣速度飛快，識扭識射，入完波還可以打後空翻。</p><p>在歐洲打滾逾10年</p><p>但到了現在，正值隆冬，但英國，尤其是東南部，落雪機會不多了，這樣天氣，同小弟現在仍然會冲凍水涼一樣，對超過10年前已效力歐洲球會、跑慣江湖的廸高，無理由不適應在倫敦搵食。<br> 說英超戰事頻繁，廸高今夏以30之齡，仍能以800萬鎊（約9,100萬港元）簽下一紙3年合約，算是條件豐厚，在這4個多月，只踢了20場比賽但聯賽入得3球，其實份工都幾「悠」；但在比賽場上所見，不只入球數量少，侵略性亦不足，多在中場踢交差波，我想在英超，比賽決心有時勝過包括技術、戰術等一切，戰意高昂者，侯城可打敗阿仙奴，西布朗贏曼城，見怪不怪。</p><p>車仔球星前途未卜</p><p>車仔霸氣稍退，小弟愚見以為，自從金融海嘯令車仔大老細阿巴莫域治身家暴瀉下，球會已豪氣不再；部份星將續約全部hold住，前途未卜，開始出現離心，甚至有杜奧巴私會國米主帥摩連奴的新聞出現。<br> 歇冬期要踢波，可能對初來報到的外援有所不慣；但作為當地人或者遊客，在這晝短夜長、舖頭多在下午4點多關門的倫敦，唯一娛樂，可能就是付出高昂價錢買波飛或者夜晚揀齣歌劇、舞台劇睇；𢭃天文數字人工的頂級英超球星們，同我們一班新聞從業者一樣，應知道何謂食得鹹魚抵得渴！<br> （8之4）<br> <br> 蘋果波神</p></body></html>