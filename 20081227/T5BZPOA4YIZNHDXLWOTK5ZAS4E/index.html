<html><header><meta charset="utf-8"><title>$120買起內在美</title></header><body><h1>$120買起內在美</h1><p>認識身邊一些女性朋友，除了鍾意衫褲鞋襪季季換之餘，就連最貼身嘅內衣都要年年清一次，務求讓自己由內Fresh到外。其實內衣可以話係我哋嘅SecondSkin，何況女人係天生購物狂，就算被伴侶投訴越買越多都無計。但講到內衣，日本妹就講究得多，無論款式、質地同潮流Level都比港女高，去過澀谷Shopping嘅妳就一定感受過，家陣Inducer趁除夕前益大家，120蚊有套日牌BraSet，相信我，真係會一見鍾情！<br><br>記者：陳諾堯<br>攝影：陳陶鈞<br>Model：Geneieve<br>Makeup&amp;Hair：PhoebeCheong&#13;</p><p>潮PrintBra</p><p>眼見好多內衣大Brand出來出去都係普通款式，行街見到都覺得悶，就連拎上手睇都無興趣。最近日牌內衣PJ喺銅記開專門店，搞到好多香港女士起勢咁買，全都因為佢廣告勁有宣傳，但其實款式唔算太多，價錢仲幾貴。識搵窿路買Bra嘅妳，可能喺一啲討論區都有留意到Inducer嘅存在，佢哋唔單止款多，仲個個款都係咁潮，大部份以黑色為主，好有Shibuya109Feel！一Set都係$120，周街買套雜牌都要，買開沉實款嘅妳都不妨上去一逛，09年轉個新Look啦！</p><p>Corset睡衣半價</p><p>大部份鍾意買內衣嘅女士們，都會鍾意買埋睡衣同Corset，好多仲會鍾意襯埋一Set咁買，無論係着畀自己睇，又或者着畀人睇都係咁有美感。想收身形出番條小蠻腰的話，着Corset就最啱，仲可以當埋打底咁，唔使露咁多肉，淨係突出條Lace圍邊已經夠晒Sexy。睡裙就仲抵玩，喺屋企着都不知幾Free！現場除了多色多款外，仲有好多LegAvenue高檔貨，多數都係以黑色Lace為主。</p><p>開倉日期：即日起至2009年1月6日<br> 開倉時間：1:00pm-11:00pm<br> 查詢：Inducer（28810802）<br> 銅鑼灣利園山道27號3樓</p></body></html>