<html><header><meta charset="utf-8"><title>傅明憲搵愛犬擋桃花</title></header><body><h1>傅明憲搵愛犬擋桃花</h1><p>傅明憲、裕美、陳百祥及范宣蔚等昨日於旺角出席「SPCA動物福利巡禮」活動，裕美憶起死去的愛犬時感觸流淚。昨日中秋節，問到傅明憲可有想與丈夫葉劍波人月兩團圓？她說：「可唔可以講第二樣嘢？我今晚會同屋企嘅狗過中秋，我買咗狗月餅畀佢哋食。」</p><p>「只有狗月餅」</p><p>問傅明憲可有追求者陪賞月？她說：「你哋講嚟講去都係嗰個，我屋企只有狗月餅，冇人食嘅月餅。」<br> 此外，汪明荃早前於網上公開陳百祥與黃杏秀當年的結婚照，問阿叻可有嬲阿姐時，他說：「唔會，請得佢都冇所謂，大家好朋友，我向來都冇乜秘密，而且我係賣實力又唔係賣樣。」對於有指米雪與尹志強結婚，陳百祥說：「係我會恭喜佢，佢哋都咁多年，結唔結都一樣。」阿叻表示不相信洪天明與周家蔚結婚，他說：「如果佢真係今年結婚，我送佢十圍六位數字嘅酒席。」<br> 採訪、攝影：王崇穎</p></body></html>