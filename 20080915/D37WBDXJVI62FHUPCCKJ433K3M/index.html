<html><header><meta charset="utf-8"><title>馮仁昭四圍超：蘇永康替吳啓華解畫 - 馮仁昭</title></header><body><h1>馮仁昭四圍超：蘇永康替吳啓華解畫 - 馮仁昭</h1><p>蘇永康噚日同埋張玉珊、鍾麗淇去到牛頭角一間安老院探訪長者。對於同無綫有約在身嘅吳啓華走法律罅，偷雞拍亞視劇《法網群英》，搞到無綫出律師信畀佢，同樣有份拍攝嘅蘇永康就話大家最好以和為貴，佢話吳啓華係資深演員，好清楚自己做乜，至於佢自己就係自由身演員，佢話就算接受有線電視訪問，都照講廣東話，唔會有任何避忌。</p></body></html>