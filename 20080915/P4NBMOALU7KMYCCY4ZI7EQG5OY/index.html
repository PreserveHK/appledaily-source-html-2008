<html><header><meta charset="utf-8"><title>細仔娶鄭明明幼女<br>余錦基讚新抱「聞唔到錢味」</title></header><body><h1>細仔娶鄭明明幼女<br>余錦基讚新抱「聞唔到錢味」</h1><p>公益金名譽副會長余錦基幼子余仲行，日前迎娶鄭明明細女陳維黛。昨日一對新人坐Bentley房車，返男家斟茶，余錦基大讚新抱樸素、不愛名牌愛波鞋，更引用台灣富豪郭台銘名句「聞唔到錢味」，形容新抱不貪財。</p><p>鄭明明細女陳維黛（Bernice）和余錦基幼子余仲行（Lucian），前日結束11年愛情長跑，在西貢有機園藝農場，以基督教儀式舉行婚禮，圈中人楊愛瑾、側田、謝寧和樂蓓等都有出席。</p><p>不愛名牌愛波鞋</p><p>昨日中秋佳節，一對新人下午返回男家位於九龍塘的大宅斟茶，陳、余兩親家晚上到尖沙嘴半島酒店食晚飯，順便慶祝中秋節。一對新人稍後會到南非度蜜月，12月在灣仔君悅酒店連擺兩晚、共100圍喜酒。<br> 昨午四時多，余錦基夫婦現身大宅，問他送甚麼賀兒子？他說：「太太準備嘅，我就送咗一個奧林匹克金牌選手簽名嘅相架，因為個仔好鍾意運動。」他謂兒子和新抱拍了十多年拖，所以都不特別緊張。余錦基還大讚新抱說：「滿分，大方得體，由細睇到佢大，我呢個新抱好鍾意着波鞋、孭背囊周圍去，唔係追求名牌嘅人。」</p><p>催促兩女兒嫁人</p><p>問余錦基可是如郭台銘形容妻子狗狗「身上聞不到錢的味道」？余錦基即說：「係呀，聞唔到錢味，佢好慳！」他又指兒子在自己旗下公司任行政總裁，從事金融多年，現時更想兩個女兒快快嫁人，余錦基說：「我養咗佢哋咁多年，都要搵人養。」其後，余錦基女兒余詠君、余詠茵、余錦遠陳家碧夫婦等陸續到達。五時左右，一對新人坐Bentley房車，直駛入大宅，眾人隨即拉起紙花炮慶祝。<br> 鄭明明女兒陳維黛現年30歲，任職其母的美容公司，專責市場管理；32歲的新郎余仲行在其父余錦基旗下公司中國仁濟醫療任行政總裁，一對新人性格低調。<br> 採訪：JessicaNgan<br> 攝影：WongWaiHung</p></body></html>