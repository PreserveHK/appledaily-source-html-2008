<html><header><meta charset="utf-8"><title>馮仁昭四圍超：顧紀筠退出幕前工作 - 馮仁昭</title></header><body><h1>馮仁昭四圍超：顧紀筠退出幕前工作 - 馮仁昭</h1><p>顧紀筠日前接受港台節目訪問，噚日喺錄音訪問中佢話即將退出幕前工作，唔再做電視，留番多啲時間畀屋企人。顧紀筠同汪明荃以及鄭裕玲都係好朋友，最近呢兩位阿姐受到唔少外間批評，顧紀筠又點睇呢？佢話：「正所謂食得鹹魚抵得渴，做幕前梗係會有人批評，不過我覺得佢哋喺呢個圈浸咗咁耐，好有經驗應付呢啲事。」</p></body></html>