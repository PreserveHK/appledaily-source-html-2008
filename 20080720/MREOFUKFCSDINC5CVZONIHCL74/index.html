<html><header><meta charset="utf-8"><title>中環在線：eBay變通脹受惠股 - 李華華</title></header><body><h1>中環在線：eBay變通脹受惠股 - 李華華</h1><p>股市不振加上通脹，搞到好多人消費力都差晒，想慳啲，唔少人轉到網上拍賣網尋寶，華華早兩日見到eBay區域董事總經理黃朱寶燕（Kerry），同佢傾開股市大跌後，經濟差咗，會唔會多咗人上網拍賣或買嘢呢？<br> Kerry話，物價貴咗嗰排，都會多咗人上網競投、搵平嘢。咁講法，eBay咪即係通脹嘅受益者？Kerry話又唔可以咁講，因為競投嘅人多咗，原因好多，包括越嚟越多人習慣上網購物，或者eBay知名度提高咗。<br> eBay今年第二季網上購物收入有14.6億美金，較上年同期上升13%。<br> Kerry話，單喺香港嘅數據就冇得交代，因為成績表係全球性，冇個別區域嘅數字。互聯網世界果然無分疆界。&#13;</p></body></html>