<html><header><meta charset="utf-8"><title>中環在線：2000人應徵國企 - 李華華</title></header><body><h1>中環在線：2000人應徵國企 - 李華華</h1><p>上兩個禮拜，華華提到中央喺網上招攬海外精英，加盟國企。據前日《中國經營報（北京）》報道，招聘8月6號先截止，但國務院國資委到目前為止，已一共收到2000份應徵信，但今次全球招聘，海歸（即海外讀書嘅中國人）同外籍應徵者唔係好踴躍，主要以喺省市國企度做緊嘅應徵者居多，亦有部份係嚟自民企。<br> 其實，今次係中央第6次招聘海外精英，第一次喺03年，過去5年，國資委幫百幾間國企招聘103個高級管理職位，應徵人數合共5985人，目前為止，共招攬咗91位海外精英，佢哋分別擔任副總經理、總會計師同總法律顧問等職位。<br> 好似剛調任中移動（941）副總裁嘅李正茂，就透過全球招聘先加入聯通（762）出任副總經理。</p></body></html>