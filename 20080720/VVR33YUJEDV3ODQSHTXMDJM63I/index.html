<html><header><meta charset="utf-8"><title>中環在線　薄熙來：民企自生自滅30年 - 李華華</title></header><body><h1>中環在線　薄熙來：民企自生自滅30年 - 李華華</h1><p>上年尾做咗重慶市委書記嘅薄熙來，喺上周末出席當地一個民營經濟發展論壇時，話民企「有心栽花花不開、無心插柳柳成蔭」，自生自滅30年，家陣發展成參天大樹，四川地震更多得佢哋慷慨解囊。𠵱家重慶經濟要急速發展，「需要裝上幾部大馬力的發動機」，而民營經濟正係其中之一，所以要大力發展重慶民營企業，吸引外地企業到重慶發展。<br> 薄熙來亦趁呢個話題，「醒」一班當地官員。據《新華網》報道，佢指外地企業投資重慶，最驚嘅唔係手續麻煩，而係「潛規則」，擔心重慶講人情、講關係，唔識人就受排擠，「不花錢不辦事，花了錢亂辦事」。所以佢督促大家要設法降低「人際關係成本」，建立一個法治公平嘅環境。薄熙來似乎對外地企業嘅憂慮好了解，應該做咗唔少功課。<br> 其實薄熙來一上任就強調，「做幹部一要幹活，二要亁淨。」仲話同老婆講掂數，「決不允許任何親友以及身邊的任何人，在重慶圖方便、求特權。」一班重慶官員要醒醒定定。</p></body></html>