<html><header><meta charset="utf-8"><title>馮仁昭四圍超：薛家燕收八百封利是 - 馮仁昭</title></header><body><h1>馮仁昭四圍超：薛家燕收八百封利是 - 馮仁昭</h1><p>薛家燕新年期間去咗美國登台，仲順便去附近嘅老人中心探訪。家燕姐原先預備咗百幾封利是，諗住做財神派畀公公婆婆，點知去到現場先知有成八百幾位老人家，搞到家燕姐啲利是唔夠派，要用禮物代替，反而各個老人家就準備咗利是畀家燕姐，令家燕姐一次過收八百幾封利是過肥年。</p></body></html>