<html><header><meta charset="utf-8"><title>樓市續弱　一城、美孚零成交</title></header><body><h1>樓市續弱　一城、美孚零成交</h1><p>【本報訊】樓價越跌越有，個別屋苑更跌至03年水平，吸引用家外出睇樓，希望執平貨，昨日多個屋苑的睇樓量，與今年初旺市時不相伯仲，不過銀行收緊信貸，市場信心仍不足，旺丁不旺財，荔枝角美孚新邨、紅磡黃埔花園及沙田第一城昨日均無成交。<br> 中原地產高級分區經理黎宗文表示，沙田第一城昨日雖然無成交，但睇樓量十分高，很多買家都抱着「搵沙士價貨」心態出來睇樓，但根本無可能，銀行又閂水喉，不少用家都擔心銀行不借錢，所以想買都不敢買。事實上，過去三個月屋苑出現近10宗撻定，至少一半是與銀行收緊借貸有關。<br> 美聯區域營業董事吳志輝表示，過去兩個月整體樓價急跌逾兩成，股市回穩，刺激部份買家重投市場，美孚新邨昨日睇樓量急升50%，但由於買家還價幅度嚇人，業主亦不肯進一步劈價，致令交投仍死寂。其中5期蘭秀道22號低層C室，676方呎，業主220萬元都肯賣，但買家還價低至190萬元，與業主底線相差13.6%。</p><p>柏景臺勁劈28%售出</p><p>另外，陸續有豪宅急劈價沽貨。美聯物業營業經理胡宗樂表示，天后柏景臺1座低層C室，連租約，1276方呎，原業主一直堅持1380萬元才肯賣，但看淡後市，急劈27.5%至1000萬元售出，呎價7837元，低市價兩成。<br> 尖沙嘴凱旋門則再錄蝕讓。置業18經理余常俊表示，摩天閣高層B室，1138方呎，1110萬元連租約成交，呎價9754元，原業主去年8月以1200萬元購入，15個月蝕90萬元，貶值7.5%。<br> 長實（001）執行董事趙國雄表示，近日股市回穩，相信市場信心會「好番啲」。市況未明朗，多個新盤寧願押後推出都不平賣，發展商推盤欠積極，可選擇新盤不多下，昨日一手成交相當冷清，只得荃灣御凱兩宗買賣。為配合短期內開賣元朗四季名園二期，長實昨招待逾80批客參觀全新示範單位。</p></body></html>