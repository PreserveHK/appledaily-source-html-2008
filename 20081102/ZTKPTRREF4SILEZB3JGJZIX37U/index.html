<html><header><meta charset="utf-8"><title>李國寶自稱不知內情</title></header><body><h1>李國寶自稱不知內情</h1><p>【本報訊】劉鑾雄（大劉）平素愛去有「富豪飯堂」之稱的灣仔福臨門食飯，昨日在福臨門留了枱但最終無現身，中午時只派出助手買外賣，其弟劉鑾鴻（細劉）則隻身前往福臨門，相信是約了一班富豪，包括東亞主席李國寶、嘉里集團董事長郭鶴年和律政司司長黃仁龍等午膳。</p><p>富豪與細劉飯局「多嘢傾」</p><p>細劉昨1時多到場，記者問他可知甘比女兒的生父是誰及大劉現時心情如何等，細劉一言不發，不作任何回應即衝入食肆。<br> 大劉女眷爭寵事件，成為全城熱話，李國寶初時說：「我唔知喎，冇睇報紙。」大劉的女友呂麗君指大劉愛將陳凱韻（甘比）誕下的女嬰並非大劉骨肉，李國寶聞言大感興趣，反問記者：「咁個BB係邊個㗎？」更謂自己不知內情。<br> 一眾富豪逗留到昨日下午3時許才陸續離開，問到李國寶眾人是不是傾談金融風暴對策，他則說：「我哋好多嘢傾。」</p></body></html>