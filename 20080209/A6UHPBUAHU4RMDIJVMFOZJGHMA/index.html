<html><header><meta charset="utf-8"><title>拆利是　初四掃平Game</title></header><body><h1>拆利是　初四掃平Game</h1><p>今日已經係初四，大家今年的利是收穫如何？唔使出去拜年，最佳節目首選當然係留喺屋企打機。各位呢幾日相信都𢭃咗唔少利是，不如用嚟掃平Game返屋企慢慢玩！今日《蘋果》就預備咗幾個Game友套餐等你「食」，保證你大豐收。<br><br>記者：許福合<br>攝影：林栢鈞<br>模特兒：Eunice</p><p>XB360三遊戲連HDMI
</p><p>XB360雖然已經推出一段時間，憑住完善網絡功能，遊戲種類亦愈來愈齊全，在唔少機迷心中已有一定地位。今年𢭃咗唔少利是錢，若然你仲未係XB360機主，呢個套餐就好值得你考慮。除咗有XB360主機，配件齊全，有齊20GB硬碟及一年Live服務，當然亦唔少得無線手掣。近期興高清，XB360已具備HDMI介面，套餐包埋HDMI線，畀你高清打機。遊戲會跟三隻，包括《Halo3》、《Forza2》及《寶貝萬歲》。
</p><p>XB360送VGA怪獸線
</p><p>若然HDMI對你仲未用得着，就可以諗吓呢套XB360套餐，除咗有主機必備配件外，仲會跟多條MonsterVGA頂級接駁線，可以用來駁電腦顯示器，喺房就可以用埋個芒打機，唔使放多個電視。遊戲一樣會有三隻，包括《FatalInertia》、《Kamo》及《Shadowrun》。</p><p>NDS套餐送埋花師奶
</p><p>講手提機當然仍然以NDSL最為大熱，相信唔少人都想用利是錢買部NDSL。呢個套餐就啱晒，包括NDSL行機一部，另外仲跟埋《我們這一家》機殼、機面貼，有花師奶「照」住，寧舍有特色。怕刮花屏幕的話，仲送埋你屏幕保護貼，玩得份外安心。</p><p>PS3豪華餐跟槍Game
</p><p>邊個話PS3無Game玩？睇呢個PS3套餐跟遊戲就夠你有排玩，主機係最新40GB版，除咗跟機手掣外，仲會有個DUALSHOCK手掣，玩過包你話：「手掣都係會震先夠風味！」而PS3遊戲當然係跟埋條HDMI線，用高清電視玩先有最佳畫面。遊戲有近期最Hit嘅槍Game《TimeCrisis4》，連埋支原裝槍，對應LCDTV玩；另外仲會有《VirtuaFighter5》及《BlazingAngles2》，都係非常耐玩的遊戲。</p><p>過年煲Game遊戲推介：</p><p>放假最啱就係將年中錯過唔少好玩的遊戲一次煲番晒，以下幾隻Games不妨趁開年補貨，玩番夠本。</p><p>XB360：<br> 《Assassin'sCreed》+《PRG4》+《LostOdyssey》<br> <br> 原價：$1,016<br> 優惠價：$928</p><p>XB360：<br> 《NBA2K8》+《KingdomUnderFire:CircleofDoom》+《WinningEleven2008》<br> <br> 原價：$1,116<br> 優惠價：$998</p><p>XB360：<br> 《Halo》全集（1-3集）<br> <br> 原價：$598<br> 優惠價：$458</p><p>PS3：<br> 《VirtuaFighter5》+《VirtuaTennis3》+《DarkKingdom》<br> <br> 原價：$1,164<br> 優惠價：$638</p><p>機迷硬件着數價</p><p>除咗各類主機套餐，還有各種機迷至愛配件，都可以用優惠價買到。</p><p>Monster接駁線齊齊減</p><p>真正專家級機迷，除咗對遊戲要求高外，連配件駁線都好講究。唔少機迷都會愛用Monster系列接駁線，質素高，畫面穩定，最重要係介面支援齊全。</p><p>XB360手掣同步充電</p><p>XB360無線手掣，配同步充電套裝，讓用家可以一邊打機，同時還能替手掣充電，再唔會有打到一半要換電咁失威又無癮！套裝仲會跟多條HDMI線，方便接駁LCDTV。</p><p>XB360手掣配XFPS</p><p>想將電腦用開的鍵盤、手掣、滑鼠用落XB360？利用XFPS轉換器就做到，最啱愛玩第一身射擊的玩家，功能齊全兼可調整滑鼠靈敏度！</p><p>I-Gamer（27253338）<br> 深水埗福仁商場地下G16舖</p></body></html>