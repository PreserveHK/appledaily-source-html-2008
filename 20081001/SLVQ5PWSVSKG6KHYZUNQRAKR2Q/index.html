<html><header><meta charset="utf-8"><title>窩輪搏擊：中石化回穩　博7414 - 俊樺</title></header><body><h1>窩輪搏擊：中石化回穩　博7414 - 俊樺</h1><p>美國7000億美元救市方案投票結果出人意表，港股前日嘅走勢就更加神奇，道指大跌777點，恒指都可以V形反彈倒升，認真巴閉，前晚花旗股市大幅反彈485點，港股今朝可以高開。<br> 不過，花旗嗰邊仲係好亂，歐洲方面又唔知點，港股現水平距短線阻力位好近，都係小心啲。至於金管局出招穩定市場，對銀行同港股都係好消息，起碼少個藉口俾人插。</p><p>中石化C輪7414：中石化（386）周二報收6.03元，以雙底回升，短線有機上試6.38元至6.70元阻力區，可以買啲C輪7414短炒。<br> 隻輪現價12.2仙，槓桿率4.9倍（有效3.3倍），正股升上6.70元，7414可見17仙，正股跌穿5.70元就沽咗隻輪止蝕。<br> 俊樺</p></body></html>