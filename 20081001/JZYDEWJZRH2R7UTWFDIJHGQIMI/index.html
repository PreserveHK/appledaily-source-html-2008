<html><header><meta charset="utf-8"><title>Theresa暴肥升Cup嫌胸大</title></header><body><h1>Theresa暴肥升Cup嫌胸大</h1><p>傅穎（Theresa）、薛凱琪（Fiona）、周秀娜、蘇玉華和楊崢等人，昨日到海港城出席「最佳旅行社選舉」活動。Theresa近日發福不少，她指有男fans勸她減肥，她說：「我一個月要出兩次trip，可能食肥咗。女fans就話鍾意我肥啲，男fans就話弗啲好。」Theresa指每次發福，上圍都會隨之升cup，但她寧可瘦點都不要有豐滿上圍，她說：「呢啲曾經擁有過就得啦，我剛入行時上圍好細，細到唔使買胸圍，但係𠵱家就要啦。」</p><p>Fiona去北極</p><p>Fiona則表示最想與母親結伴到北極旅行，她說：「其實我唔鍾意嗰個地方，因為我好怕凍，加上去到只係望住啲冰。不過媽咪由我細細個已經成日講好想去北極，我都想趁佢年紀唔係太大陪佢去。」Fiona更計劃好將來會選擇到法國度蜜月，她說：「我好鍾意浪漫，去法國度蜜月我一定要老公陪我去睇畫欣賞藝術品，到時就唔會掛住shopping。」<br> 採訪：李珮洳<br> 攝影：陳俊強</p></body></html>