<html><header><meta charset="utf-8"><title>中環在線：民生爭貴客請打波 - 李華華</title></header><body><h1>中環在線：民生爭貴客請打波 - 李華華</h1><p>國慶黃金周除咗係去玩嘅黃金假期，亦係好多行業做生意嘅黃金日子，大陸各大銀行亦唔放過呢個大好時機。</p><p>黃金周自駕遊全包</p><p>近年銀行爭客對象，主要針對富貴客戶。《重慶晨報》報道，民生銀行重慶分行喺上個禮拜成立高爾夫俱樂部，入會嘅多數係身家過百萬嘅貴客，據講有過百人報名。<br> 佢哋免費入會後，就可以到全國一啲高爾夫球場免費打波。<br> 聽講呢個係重慶首個由銀行搞嘅高爾夫球俱樂部，而民生銀行喺全國各地分行都有成立呢個俱樂部，好似廈門分行早喺上年7月就已經成立，仲搞埋一年一度全國巡迴賽。<br> 其他銀行梗唔會蹺埋手，有銀行為富貴客戶喺黃金周組織自駕遊，費用由銀行全包；亦有銀行做埋搞手，請內地知名歌手開演唱會招待客戶，門票幾百銀至過千蚊人仔都有，但富貴客戶當然唔使錢啦。</p></body></html>