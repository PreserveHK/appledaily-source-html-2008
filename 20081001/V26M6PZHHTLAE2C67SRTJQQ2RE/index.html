<html><header><meta charset="utf-8"><title>反町夫婦親子運動會</title></header><body><h1>反町夫婦親子運動會</h1><p>已為兩女之母嘅日本女星松嶋菜菜子，近年專心湊女，好少喺螢光幕蒲頭，新一期日本雜誌《FLASH》偷拍到上月尾，菜菜子同老公反町隆史一齊出席四歲大女學校所舉辦嘅運動會。打扮隨意嘅菜菜子，仲落場同囡囡一齊參加障礙賽，爸爸反町負責拍video，認真溫馨。暫時只拍廣告嘅菜菜子打算明年春天至復出拍劇。</p></body></html>