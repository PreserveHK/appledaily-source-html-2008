<html><header><meta charset="utf-8"><title>Rain歌影齊放送</title></header><body><h1>Rain歌影齊放送</h1><p>韓國天王Rain相隔兩年再戰樂壇嘅新大碟，神秘面紗逐漸揭開，佢今日會透過網站，率先公開同女星河知雲早前扮情侶所拍嘅新歌《LoveStory》MV嘅預告片。此外，MBC電視台為Rain炮製嘅特輯就喺下星期五播出，當中記錄咗佢拍荷李活片《忍者刺客》同錄新大碟嘅情況，女星金宣兒都有份演出。</p></body></html>