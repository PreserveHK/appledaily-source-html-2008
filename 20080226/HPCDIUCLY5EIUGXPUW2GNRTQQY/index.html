<html><header><meta charset="utf-8"><title>新抱捍衞髮型自由</title></header><body><h1>新抱捍衞髮型自由</h1><p>前任保安局局長葉劉淑儀捍衞「掃把頭」言論，深入民心；「babyabc」也要效法葉劉，她被奶奶要求剪短頭髮，她誓言捍衞長髮自由，拒絕妥協，其堅持得到不少網友支持。<br> 「csk家長jj」語帶諷刺：「這要求令我想起朋友對其印尼女傭。」「碟碟」認為長髮可束起，「唔長唔短咪仲難搞，唔通個個媽媽都要剪男人頭咩！我菲傭長頭髮我都冇干涉佢，只係叫佢紮起佢。」「晞玥」只知道坐月時剪短頭髮，較方便打理，但未聽過照顧孩子也要剪短髮。「麟媽媽」為樓主奶奶講好話：「出發點咪又係為BB！」<br> 相比樓主與奶奶引起的短髮之爭，「小寶貝兒」奶奶的六大要求更嚴格：「一，不可染髮；二，不可電到鬼五馬六（鬈髮近年勉強接受）；三，初一十五不可洗頭；四，每次裝香拜神一律要紮起頭髮，長髮幽幽祖先會當你係鬼；五，年卅晚用碌柚葉洗完頭後，年初二開年先准再洗頭；六，過年時咩時間都要紮起頭髮。」<br> <br>  http://forum.baby-kingdom.com/viewthread.php?tid=1295056&amp;extra=page%3D1 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:news@appledaily.com</p></body></html>