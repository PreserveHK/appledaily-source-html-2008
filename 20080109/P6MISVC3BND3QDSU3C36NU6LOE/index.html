<html><header><meta charset="utf-8"><title>窩輪搏擊：6736吼位短炒 - 俊樺</title></header><body><h1>窩輪搏擊：6736吼位短炒 - 俊樺</h1><p>港股好反覆，年頭到𠵱家5個交易日玩「跳彈床」，心血少啲嘅股民想唔暈浪都唔得，前日個市喺低位掃番高，昨日高開之後又插番轉頭，做錯邊都幾傷，不過，好戲仲喺後頭，大家睇吓幅日線圖就知道，港股家陣等緊消息突破，短線炒賣千祈唔好太大注，尤其玩輪，否則估錯邊要止蝕都止唔切。<br> 花旗股市前晚喺低位反覆，道指同標普500指數都算企番定，但係納指就仲未止瀉，呢幾日花旗嗰邊想炒減息，如果咁都炒唔起，股市好快會瀉過。</p><p>網通C輪6736：網通（906）昨收23.8元，股價喺22.8元至23.75元之間橫行咗好耐，昨日升過上去24.8元，尾市升幅收窄，睇成交同買賣手影，應該係炒上去試26.5元高位嘅時候，可以諗吓隻C輪6736，昨收37仙，槓桿率6.4倍（有效4.4倍），正股升上26.5元，6736應該見57仙，正股跌穿22.6元止蝕。</p></body></html>