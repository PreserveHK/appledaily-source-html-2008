<html><header><meta charset="utf-8"><title>準華姐行騷鬥熱情<br>21號孟醇飛吻張嘉兒認老執輸</title></header><body><h1>準華姐行騷鬥熱情<br>21號孟醇飛吻張嘉兒認老執輸</h1><p>23位《2008國際中華小姐競選》候選佳麗昨日行騷見傳媒，來自海外的佳麗表現熱情騷quali，來自墨爾本的21號孟醇貌似謝婷婷，擺出拗腰甫士放電，又不時嘟嘴送飛吻；來自蒙特利爾的23號黃婷佳展現甜笑，甫士誘人。相反本地薑12號張嘉兒則自認年紀大，失分不少。</p><p>無綫《2008國際中華小姐競選》將於本月26日於佛山舉行，屆時會頒發冠、亞、季軍及友誼小姐、青春小姐五個獎項，大會昨日安排23位候選佳麗在黃金海岸酒店會見傳媒，她們身穿旗袍行騷及自我介紹。</p><p>嘟嘴拗腰搶鏡</p><p>佳麗連日來在內地拍攝外景，昨日即趁機搶鏡，行騷時擺出不同甫士盼突圍而出，貌似謝婷婷的墨爾本佳麗21號孟醇嘟嘴放電，又拗腰背向鏡頭，又大派飛吻，是眾佳麗熱情之最；多倫多佳麗18號王靚行騷時狂扭腰肢，動力十足，又頻轉甫士，表現自信；蒙特利爾佳麗23號黃婷佳不時展現甜笑，擺出誘人甫士，令現場氣氛高漲。<br> 孟醇以英語表示曾當模特兒兩年，有行騷經驗，問她有何優勝之處？她以英語說：「夠高同嘴部與別不同。」至於熱情地向大家大派飛吻，孟醇說：「唔係，只是兩次。」黃婷佳則以普通話說：「動作只是隨意擺出來，是自然的，大家都有不同甫士，可以分享。」</p><p>「佢哋活潑年輕」</p><p>至於本地薑12號張嘉兒則在後台聽到歡呼聲，她說：「自己啲甫士沉實少少，每個人來自不同地方有唔同習慣，可能我參選港姐，甫士都係正正經經，外國佳麗會唔同，不過最緊要靚，而且佢哋個個都好活潑年輕，我已經係當中第二個最大年紀，同佢哋一齊感覺都會年輕啲。」<br> 採訪：卓寶花　攝影：葉君海</p></body></html>