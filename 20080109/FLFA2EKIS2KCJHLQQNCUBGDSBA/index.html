<html><header><meta charset="utf-8"><title>杏兒與宗澤煙韌怕人嘔</title></header><body><h1>杏兒與宗澤煙韌怕人嘔</h1><p>胡杏兒和楊崢昨日在九龍站出席Miscela手袋店開幕，杏兒開心透露除酬勞外，更有5萬元coupon掃貨，她說：「因為我係手袋癡，自從拍咗《野蠻奶奶大戰戈師奶》之後，變咗時裝精，仲會上網買嘢㖭。」<br> 有報道指阿姐汪明荃不滿戲份遭刪減，在私人聚會上發脾氣，杏兒對此說：「好好笑，嗰晚不知幾開心，冇可能有記者入到去，我事後仲有call佢，阿姐反而安慰我。」她更隨即大讚奶奶夠in。</p><p>拒絕送袋</p><p>問到杏兒可會用coupon買袋送給黃宗澤，她即說：「佢仲貪靚過我。」兩人在《野》劇扮恩愛非常逼真，莫非戲假情真？她笑說：「橋段好啫，希望觀眾唔好睇到嘔啦。」<br> 楊崢則透露自己聖誕與朋友到北海道滑雪，朋友卻不慎扭傷腳，她笑說：「啱啱boxingday落山，佢包到成個死屍咁，好好笑。」<br> 採訪、攝影：LawWaiMan&#13;</p></body></html>