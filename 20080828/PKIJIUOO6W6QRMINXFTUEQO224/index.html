<html><header><meta charset="utf-8"><title>俊哥傷癒捧老友</title></header><body><h1>俊哥傷癒捧老友</h1><p>韓國男星裴勇俊之前因為拍劇集《太王四神記》而受傷，本月初佢秘密接受肩韌帶手術，噚晚佢終於首度公開露面，現身首爾捧老友蘇志燮嘅新片《電影是電影》。戴住黑超嘅俊哥雖然包紮住右手，但明顯精神唔錯，仲同fans揮手，𠱁到班專程飛去睇佢嘅日本fans鬼咁開心，女星成宥利就好鬼祟咁掩面入場。</p></body></html>