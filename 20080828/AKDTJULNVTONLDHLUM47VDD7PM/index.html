<html><header><meta charset="utf-8"><title>黎明：坎坷過後有艇搭</title></header><body><h1>黎明：坎坷過後有艇搭</h1><p>黎明（Leon）昨日以公益金董事身份，到中環出席「公益四方傳愛心八達通」活動。Leon最初表示只會買一張迷你八達通作紀念，在場記者要求他多買一張送給女友樂基兒，他即時答應並說：「我順從民意買多張送畀佢。」</p><p>「唔賣樂基兒新聞」</p><p>當記者追問Leon有沒有送生日禮物給女友時，他初時回答：「點解佢生日去做嘢，我做嘢時仲要答佢生日嘅嘢，今日係賣八達通唔係賣樂基兒生日新聞。」事後Leon又說：「我知大家要交差，既然樂基兒生日當日都去工作，點解黎明工作時仲要回應有關樂基兒生日嘅新聞呢，我提咗兩次佢個名啦。」<br> 此外有雜誌指衞蘭、衞詩被雪藏且經濟出現問題，Leon表示：「點解唔話雪我先，我最耐冇出碟，衞蘭10月會出碟。每個人都有坎坷時候，最緊要坎坷過後有艇搭，以我所知佢兩個唔坎坷。」<br> 採訪、攝影：李珮洳</p></body></html>