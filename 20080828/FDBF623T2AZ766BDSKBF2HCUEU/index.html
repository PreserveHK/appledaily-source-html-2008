<html><header><meta charset="utf-8"><title>對大劉新歡舊愛兩種態度<br>李嘉欣唔睬洪欣　恭喜甘比</title></header><body><h1>對大劉新歡舊愛兩種態度<br>李嘉欣唔睬洪欣　恭喜甘比</h1><p>李嘉欣前晚戴着巨鑽戒指出席時裝騷，同場遇上曾和大劉劉鑾雄傳緋聞的洪欣，更要同排而坐，李嘉欣一於當對方透明，反而大方祝福大劉得力助手甘比懷孕之喜。盛傳10月和許晉亨結婚的她，又改口稱婚期是2012年倫敦奧運後。</p><p>現年38歲的李嘉欣（Michele）情路一向多姿多采，曾先後和倪震、陳平治等蜜運，90年代，她和人稱大劉的劉鑾雄拍拖，兩人之間的感情更長達十幾年，雖然李嘉欣已有新男友許晉亨，但06年李嘉欣生日，大劉仍登報為她慶祝。</p><p>早年認識甘比<br>「佢訪問過我」</p><p>德國時裝品牌Escada前晚在中環四季酒店開騷，盛傳奧運後、10月和許晉亨結婚的李嘉欣，一身黑裙配紅靴和紅手袋捧場，手上的巨型鑽石戒指，尤為搶鏡。當年曾和大劉傳過緋聞的洪欣，也在現場，工作人員安排眾女星坐第一行貴賓位，李嘉欣也被安排與她同坐一行，兩人更只是隔着Escada高層和趙雅芝三個座位，李嘉欣對這位大劉舊愛異常冷淡，全程沒正眼望向洪欣的方向，直當透明，只顧專心看騷。<br> 不過，李嘉欣接受訪問時，提到大劉另一愛將、曾任職娛樂記者的甘比懷孕時，卻大方送上祝福，她說：「睇咗報道。」可認識甘比？她說：「識，佢以前都有訪問過我，恭喜佢，係喜事嚟。」問是否也恭喜大劉？她即說：「我唔方便講。」問她結婚會否請大劉飲喜酒？她說：「到時先算。」<br> 外間有傳李嘉欣和許晉亨將於10月結婚，她否認說：「10月我好多工作，應該冇期。」有指婚期訂在奧運之後，她說：「我係講倫敦奧運（即2012年）之後。」李嘉欣不肯回答許晉亨是否已求婚，記者和她開玩笑，指將來結婚，請亨亨舊愛都夠坐一枱，李嘉欣不慍不火說：「未到結婚，到時先算，我都唔鍾意佢係一張白紙，每個人都有過去。」她又表示在結婚上可以話事揸主意，最想旅行結婚，又指自己沒講過會嫁定許晉亨，但讚揚男友有耐性。</p><p>同戀倪震亨亨<br>寸陳法蓉過時</p><p>其實，許晉亨的舊愛陳法蓉前晚都正正坐在李嘉欣附近。88年港姐冠軍李嘉欣，當年將港姐冠軍權杖交予89年當選的陳法蓉，兩人的擇偶條件和品味都一樣，先後和倪震、許晉亨拍拖，相當神奇。<br> 問李嘉欣和陳法蓉同場可覺尷尬？她說：「冇諗呢啲，呢啲係上世紀嘅事啦，做人應該向前望，我都唔會鍾意一個冇戀愛經驗嘅人㗎喇。」<br> 至於陳法蓉初時就扮儍說：「邊個Michele？」之後即尷尬地支吾以對，惟有自爆有男友轉移視線，她說：「你哋冇睇報道？我都拍緊拖，好開心囉𠵱家，佢做生意，好錫我，拍拖係兩個人嘅事，人哋嘅嘢我就唔鍾意講。」她又謂不會等到2012年才結婚。<br> 採訪：梁錦雯<br> 攝影：陳志嵐</p><p>小八卦：羅霖爆鄭秀文多人追</p><p>大批熟女明星、名媛前晚性感地去看Escada騷，羅霖一身翠綠色曳地晚裝，珠光寶氣。問她有關教友鄭秀文（Sammi）與《長恨歌》編劇楊智深約會一事，羅霖說：「唔係啩？應該唔係喎。」有指男方也是教友，她說：「未見過。」提到Sammi有一段時間沒拍拖，有否失落？羅霖說：「佢冇失落，好多人爭住追佢啦，佢人又叻，又靚女。」</p><p>小八卦：萬寶寶谷胸冇人吼</p><p>前人大委員長萬里孫女萬寶寶前晚都有到場看騷，一向衣着開放的她，前晚又施展性感伎倆，穿上deepV低胸裙谷胸上陣，不過現場以女星名媛為主，萬寶寶未能吸引到男士注目，看騷時發悶得不停用電話傳短訊。</p></body></html>