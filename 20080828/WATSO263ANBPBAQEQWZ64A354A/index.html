<html><header><meta charset="utf-8"><title>衫字經：謝婷婷　牛氣衝天</title></header><body><h1>衫字經：謝婷婷　牛氣衝天</h1><p>法國牛王Chevignon應該好明白後生仔女的心理：放暑假去玩，放咗學去玩，收咗工又係諗住去邊度玩，總之就係要及時行樂！怪不得連FW08新系列都以「Workhard．playhard」做主題，無錯呀玩樂同工作，唔一定係對立喎！問拉姑個女謝婷婷亦一定係咁諗，Clubbing、Ball場、Party都咁玩得，如今終於大個女，正式殺入娛樂圈，同樣奉行「工作時工作，遊戲時遊戲」的認真態度。公餘玩得癲又如何？做嘢交足貨無問題呀，又唔係做蛀米大蟲，That'sfine！<br><br>記者：葉雪芯<br>攝影：楊錦文<br>場地提供：Block1912（25757799）<br>銅鑼灣羅素街50-52號德發大廈3樓A<br>http://www.block1912.com/</p><p>我是平民出身</p><p>歐洲注重寫意生活態度，法國牛王Chevignon一定感染了這種氣質，FW08的「WorkersafterWork」牛仔褲系列就係hardsell無拘無束的生活態度，自由自在地享受悠然人生樂趣。以「WorkHard．PlayHard」為重點主題，設計靈感不是高高在上的花生騷天橋，或者高貴金光燦爛的上流社會，反高潮地搵番勞工子弟做主角，表達出每個時代、國家、行業和階層的worker，身穿一條舒適的勞動人民至愛老牛，繼續玩樂。</p><p>DeepV背心七分工人褲Denim$995<br> ButterflyBowCollarShirt$675</p><p>婷婷：家有過百牛記</p><p>講到玩，曾幾何時，Clubbing、Ball場、Party，都見到謝婷婷蹤影。終於出來工作了，加入娛樂圈的花花世界，心態不同了，「工作係teamwork，而且我係一個有責任心嘅人，做嘢一定盡量做到最專業，workhard過後playhard，whynot？」講到入行前後，謝婷婷對時裝的態度有很大轉變，由入行前足不出戶shopping只限上網買衫，到現在為工作四出張羅打扮，已睇得出她對工作的認真與誠懇。不過買幾多衫都好，婷婷坦言始終對牛仔褲最着迷：「幾乎係我衣櫃的musthaveitem，家中超過百條牛記，每季一定會入新貨，甚至睇中一款會買幾條或者買齊幾隻色。」雖然slimcut係佢至愛，但Chevignon今季的人體活動工學立體牛仔褲也令其欣賞：「好舒服，唔會繃繃緊，cutting好fit，着牛仔褲都係為舒適啫，Iloveit。」</p><p>啡色短身皮褸$1,390<br> 深藍色迷你牛仔裙$595</p><p>女裝強調立體感</p><p>話明用Worker做主角，當然唔少得工人褲款。其中女裝的DeepV背心七分工人褲，可將背心和牛仔褲以活動扭扣拆開，上身作waistcoat，下身變七分褲，一式兩件。Workerdenim布料特別用了vintage味重的啡色紗線，令布面顏色更深，看上去有點似地盤工人工作後留下的鐵銹痕迹，勁貼題。要穿得寫意，值得一提是此系列Cutting花了不少心思，根據人體活動工學設計而成，牛仔褲立體感比一般的明顯，還用上CrinkleEffect壓熨技術，褲身皺褶效果分明，洗水效果突出，殘舊feel十足。</p><p>OnChristopher：<br> 漸變灰色開胸Cardigan$695<br> 藍白色條子恤衫$545<br> <br> On謝婷婷：<br> 棗紅色V領Cardigan$595<br> 淺灰色直腳Denim$845</p><p>男裝重返美式校園</p><p>男裝方面，除了有workerstyle的洗水皮waistcoat和vintagedenim擔大旗外，系列還加入了Americanretrostyle，主打開胸Cardigan、格仔、條子pattern恤衫等，勁有七十年代的美式校園學生味道，hea得來又幾斯文。</p><p>男裝深藍色Denim$945<br> 灰藍色格仔恤衫$575<br> 男裝LeatherVest$1,990</p><p>Chevignon（25062155）<br> 銅鑼灣時代廣場6樓614號舖</p></body></html>