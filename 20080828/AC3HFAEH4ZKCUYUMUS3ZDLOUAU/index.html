<html><header><meta charset="utf-8"><title>5%長者背妻亂服壯陽藥<br>醫生指分分鐘死人　奉勸陽痿者求診</title></header><body><h1>5%長者背妻亂服壯陽藥<br>醫生指分分鐘死人　奉勸陽痿者求診</h1><p>【本報訊】陽痿被視為男人之恥，今年壯陽藥中毒個案至今雖達60多人，但仍有調查發現5%長者背着伴侶，偷偷服食未經醫生處方的壯陽藥。有醫生奉勸陽痿患者向醫生求診，胡亂服藥「分分鐘死人」。　記者：白琳</p><p>「你最近有冇『進展』呀？」「有進展就唔會坐喺度啦！」基督教家庭服務中心昨舉辦壯陽藥調查分享座談會，吸引80名長者出席，席間竊竊私語的話題也離不開性能力。該中心街頭訪問300名60歲或以上的男性長者，5%承認過去一年曾服食未經醫生處方的壯陽藥。</p><p>多經朋友介紹購買</p><p>該中心社工曾美娥表示，承認服藥的受訪者均背着性伴侶偷偷服藥，大部份透過朋友介紹到藥房購買，秀茂坪及油麻地更屬黑點，今年多宗壯陽藥中毒個案仍未能動搖他們。她引述受訪者稱：「我買嘅係貴嘢，係呢班人唔好彩啫。」會上有長者直言理解他們的心情，「同老婆講咁冇面，梗係拚死食河豚啦，人不風流枉少年呀！」<br> 80歲的梁伯接受錄像訪問時形容，一向與妻子房事合拍，但他七年前開始不舉，夫婦關係變差，「『小弟弟』冇力，好冇面，冇男子氣概。心情唔好，同老婆有磨擦。」他三年多前經朋友介紹，到藥房購買聲稱正貨的偉哥，與妻子又恩愛如昔，還介紹友人服用，「每次食半粒已經夠掂，小弟弟硬咗，兩公婆好有feel。成個人後生咗，自信心完全返晒嚟。性愛促進血液循環，人都長壽啲！」<br> 廣華醫院外科顧問醫生葉維晉在會上表示，本港三成長者患不同程度陽痿，但只有一至兩成患者求醫，「當男士失勢，唔會同老婆講，想神不知鬼不覺解決，又貪平。」不法分子就是覷準此心理，近年推出多款假冒壯陽西藥或中成藥應付市場需求，賣20多至50多元，售價跟80多元的正版壯陽西藥威而鋼相距甚遠。<br> 葉維晉強調，陽痿患者應服用醫生處方的西藥才安全，並要因應病情調校藥量，「有啲假藥包裝要藥廠先識分。有啲藥又有雜質，分分鐘死人。如果食咗冇效，更加受打擊，嘥錢又失信心，以為自己醫唔番。」</p><p>陽痿謬誤</p><p>謬誤：有性慾就能勃起<br> 事實：就算有性慾，陽具海綿體未必能適當充血至勃起<br> <br> 謬誤：進食補血食品可治陽痿<br> 事實：陽具未能充血與糖尿病等長期病患有關，補血不能根治問題<br> <br> 謬誤：進食含動物性器官的中藥秘方可治陽痿<br> 事實：多數坊間流傳的秘方沒有實際藥效，病人應向註冊西醫或中醫求診<br> <br> 謬誤：威而鋼等壯陽西藥與酒精相冲，不能同時服用<br> 事實：多個研究證實這些藥物與酒精不會衝撞，但酒精本身會減弱性反應，不建議同時服用<br> <br> 資料來源：廣華醫院外科顧問醫生葉維晉</p><p>「男人100歲都有性慾」</p><p>【本報訊】「有冇俾人撩過買壯陽藥？」「冇喎。」「有冇聽過朋友俾人撩過？」「大把啦！」壯陽藥調查分享座談會上，長者們談得興高采烈，但只肯分享「朋友」的遭遇。</p><p>「唔好以為老咗就收山」</p><p>廣華醫院外科顧問醫生葉維晉表示，一般70歲長者每月最少進行一次性行為，患上陽痿不應諱疾忌醫，「唔好以為老咗就應該收山，男人100歲都有性慾。」<br> 多名長者在會上向葉維晉查問求醫渠道及治療秘方，有長者更稱60歲友人性能力素來正常，但召妓時忽然不舉，擔心患上隱疾。葉維晉解釋，陽痿有六成及四成分別源於生理及心理因素，「有啲過咗邊境就唔得，返嚟同老婆又得，係心理因素，可能仲有幾分道德觀念。」<br> 座談會上也有婆婆發言，她的丈夫曾患陽痿，年半前過身，「我當時唔需要先生食藥，驚有副作用。一齊拖手過馬路，我腰骨痛佢關心吓我，已經好滿足。」基督教家庭服務中心提供長者性輔導服務，熱線電話21912244。</p></body></html>