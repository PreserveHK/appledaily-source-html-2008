<html><header><meta charset="utf-8"><title>劉千石致函選民　自辯「有做嘢」</title></header><body><h1>劉千石致函選民　自辯「有做嘢」</h1><p>【本報訊】最近頻頻被指任內「冇做嘢」的立法會九龍西獨立候選人劉千石，將在最後約十天的競選期內進行反擊。除了向區內選民發信，解釋任內以幕後身份為不少議題穿針引線外，也會主動向街坊細數任內工作。直認選情現危機的劉千石坦承太遲向選民交代，但稱「遲都好過唔做」，並指一旦連任，「相信唔會少去開會」。<br> 劉千石過去四年甚少在議會發言，出席大會次數也不高，因此被天主教監察組點名批評，也惹來同區候選人窮追猛打。劉千石昨天就外界批評作出反擊，指任內其實處理過多項棘手問題，例如反覆與政府商討最低工資立法的安排，也落實勞資判決刑事化，但由於不想事事張揚，市民未必留意。<br> 他承認有關做法及態度「人哋會覺得你太靜」，最終也令其選情受到影響，形容自己是「高風險」一族，未必能成功重返議會。但他堅拒打告急牌，只會着力箍緊原有選票，未來十天除了會到屋邨積極拉票，也會向九西選民發信，解釋本身處事方法，指出「無論有無選舉都好，既然市民對你嘅工作有問號，我就會答，講番畀佢哋聽我做過啲乜。」</p><p>稱以後不會少開會</p><p>距離選舉期約近十天前才向選民交代任內工作，劉千石直認「可能係遲咗」，但稱「遲都好過唔做。」對於立法會缺席率較高，劉千石強調「相信（以後）唔會少去開會。」不過，他堅持不會在議會內作無謂爭拗，一旦連任也不會次次發言，強調「勞工問題，我唔講都做，甚至又講又做；本土文化問題我亦一定會做；公共事業呢樣老本行，我都一定會做，甚至會有行動㖭。」<br> 現年66歲的劉千石近年作風低調，欠缺過往議會工作的「激情」。劉千石笑說「𠵱家跳落路軌，擒都擒唔返上嚟」，強調年齡與體力是一個問題，加上職工盟李卓人在議會已經「好激」，他毋須再激烈行事，反問指「如果個個都咁激，邊個負責傾嘢呢？」</p></body></html>