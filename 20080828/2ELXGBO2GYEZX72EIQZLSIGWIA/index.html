<html><header><meta charset="utf-8"><title>漢堡包小喇叭</title></header><body><h1>漢堡包小喇叭</h1><p>MP3一類隨身聽可以話人手一部！不過近排天口㷫，下下插Headphone入耳都咪話唔受罪；想舒舒服服聽靚聲，都係幫部機加個小喇叭好。<br>最近Aigo新返一隻漢堡包小喇叭（MiniMusicBurger--E086），機仔細細只有5cm直徑，但音量輸出有成1.7w，真係幾好炸吓，記者試過旺角街頭隨街播，音效清晰完全無問題；機身特別之處，係中間位設有風琴式伸縮設計，合起時高音表現突出，拉開後利用擴闊空間，產生共鳴箱作用，達致重低音震撼效果。<br>至於大家最關心嘅電源問題，機身內置鋰電池，每次一叉、玩足3-5個鐘，唔夠聽？佢使用USB叉電，腦場十零蚊就隨時買到個USB外置式電池盒，真係隨時可以幫佢補充電源；至於音樂插口亦使用最普遍嘅2.5mm針插，基本所有MP3、手機、Notebook，甚或PSP、NDS都玩得，真係幾方便。</p><p>JCShop（31022783）<br> 地址：銅鑼灣時代廣場9樓919號店</p></body></html>