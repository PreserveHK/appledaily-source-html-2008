<html><header><meta charset="utf-8"><title>熱賣周邊：曬太陽藍芽Handsfree</title></header><body><h1>熱賣周邊：曬太陽藍芽Handsfree</h1><p>手機藍芽Handsfree出到一街都係，街價越賣越平，連腦場專賣配件嘅舖頭仔，都掛咗十幾款唔同牌子嘅藍芽Handsfree喺度，受歡迎程度直逼Webcam同Mouse。不過佢哋往往有個共通弊病，就係每晚返屋企一定要記得叉電，否則第二日一定冇電唔Work！如果揸車人士遇到呢種情況仲慘，隨時阿Sir醒你一張牛肉亁。<br>日本最近新返一隻LBT-HF110C2汽車專用藍芽Handsfree，Size大概一張啤牌咁大，照玩時下流行BluetoothV2.0；但最過人之處係一經黐上車窗，機背設有太陽能充電板幫你自動叉電；佢暫時係市場上獨家首部，平均曬佢30個鐘，就任傾12個鐘，實試效能真係幾高㗎；如果撞正一排少出車，甚或打風落雨冇太陽，佢跟機仲有一套CarKit做後備叉電，都算周到。<br><br>記者：朱崇德</p><p>查詢：JCShop（31022783）<br> 地址：香港銅鑼灣時代廣場9樓919號店</p></body></html>