<html><header><meta charset="utf-8"><title>神話成員訪日玩錫面</title></header><body><h1>神話成員訪日玩錫面</h1><p>韓國人氣組合神話嘅兩位成員MinWoo同JunJin，前日一齊出席喺澀谷舉行嘅日本官方歌迷會成立儀式，吸引咗1,700名fans捧場。一向老友鬼鬼嘅佢哋唔止唱歌同鬥玩Wii遊戲，MinWoo仲毋懼大家誤會佢嘅性取向，竟然嘟長嘴仔錫JunJin，睇到啲fans依嘩鬼叫。佢哋承諾今後會去多啲日本宣傳，亦會於下個月各自喺首爾開騷。</p></body></html>