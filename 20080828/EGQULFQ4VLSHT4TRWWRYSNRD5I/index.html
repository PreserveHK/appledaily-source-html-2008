<html><header><meta charset="utf-8"><title>中環在線：股神揀股密碼最緊要大 - 李華華</title></header><body><h1>中環在線：股神揀股密碼最緊要大 - 李華華</h1><p>股神畢菲特5億美金買中國股票被拒，喺中環金融圈繼續係熱門話題，大家仲估緊究竟股神寵幸邊隻中國股票。本報專欄作家譚紹興噚日喺專欄話，雖然股神以mindblankout大耍太極，唔答想入股邊隻股票同邊個行業，但就暗示：「It'sbiggerthan……」由前文後理推測，股神睇中嘅股票市值同規模應該大過中石油（857）。<br> 以噚日中石油H股收報9.96蚊計，市值為2101億港銀，家吓比中石油市值高嘅國內企業，包括熱門目標，3隻大陸銀行股，中行（3988）、工行（1398）同建行（939），佢哋市值分別為2524億、4435億同1.413萬億銀。電訊龍頭股中移動（941）市值亦高達1.813萬億，而多番傳聞股神入股嘅國壽（2628）亦有份入圍，市值為2191億。</p><p>投資要有4個冧巴</p><p>至於唔知點解俾人話係股神目標嘅中信銀行（998）市值得嗰565.5億銀，可以話掹車邊嘅機會都冇。雖然中海油（883）嘅市值都達5342億銀，但華華相信，股神應該唔會番兜石油股啩。<br> 仲未有頭緒？唔緊要，噚日內地《信息時報》報道，有人將股神嘅投資方法簡單歸納為一條算式：5+12+8+2，即指5項投資邏輯、12項投資要點、8項選股標準、2項投資方式，希望推測股神最愛。至於呢6「位」熱門佳麗，邊隻擁有埋呢4個數字，咁就要自己做吓功課喇！</p><p>Biggerthan中石油</p><p>‧中移動（941）　市值（億元）：18130<br> ‧建行（939）　市值（億元）：14130<br> ‧中海油（883）　市值（億元）：5342<br> ‧工行（1398）*　市值（億元）：4435<br> ‧中行（3988）*　市值（億元）：2524<br> ‧國壽（2628）　市值（億元）：2191<br> ‧中石油（857）*　市值（億元）：2101<br> *市值只計H股</p><p>畢菲特投資方法<br></p><p>-5項投資邏輯-<br> 1.將自己當成企業經營者；<br> 2.好的企業比好的股價更重要；<br> 3.追求消費壟斷企業；<br> 4.公司股價反映公司實質價值；<br> 5.好的股票任何時間都不應放售<br> <br> -8項選股標準-<br> 1.消費壟斷企業；<br> 2.產品簡單易明，前景看好；<br> 3.有穩定經營數據；<br> 4.理性及忠誠管理層，以股東利益為先；<br> 5.財務穩健；<br> 6.經營效率高，收益好；<br> 7.資本支出少，現金流量充裕；<br> 8.股價合理<br> <br> -2項投資方式-<br> 1.長揸，每年分析公司數據一次：<br> A.起初的權益報酬率；B.營運毛利；C.負債水平；<br> D.資本支出；E.現金流量。<br> 2.當市場對公司估值過高，可考慮短期套利<br> <br> 電郵：mailto:LiWaWa@AppleDaily.com</p></body></html>