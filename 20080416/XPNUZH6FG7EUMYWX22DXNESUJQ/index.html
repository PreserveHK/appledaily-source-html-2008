<html><header><meta charset="utf-8"><title>放棄出國深造回港養家</title></header><body><h1>放棄出國深造回港養家</h1><p>【本報訊】白頭人送黑頭人，救朋友而墮樓死亡的梁鑑剛，母親昨日在三名子女和阿剛女友等人的陪同下，返回西環觀龍樓進行路祭，他們手持幾支香燭走近阿剛的伏屍地點，但尚有不足100米，梁母哭得呼天搶地，雙腳癱軟無法前行，要由其他親友從旁攙扶，她力竭聲嘶說：「點解個天要攞咗我個仔呀！」場面令人神傷。</p><p>父工傷靠綜援維生</p><p>各人點下香燭時，梁母已經不能再支持了，幾乎整個人匍匐在地上，家人只有在旁安慰，其後梁母哭哭啼啼的更不肯離開，直至幼子說：「你唔返屋企，阿哥就唔識返屋企㗎啦！」梁母才由家人扶起身，凄然回家。<br> 28歲死者梁鑑剛，與父母和兩弟一妹同住沙田博康邨博文樓一單位。據梁家人說，阿剛有一名已相戀六年的女友，三年前這對小情人一同到澳洲升學讀建築設計碩士課程：「阿剛讀書好叻，讀書期間已經得過好多獎，完成碩士課程時，教授原本話有獎學金，畀佢繼續讀園藝設計，但係阿剛要照顧家人，所以今年1月返香港做嘢。」<br> 據說，梁父在05年工傷傷殘不能工作，一家人要靠綜援及傷殘津貼維生，阿剛為了照顧家人放棄在澳洲深造機會，回港後在一個月前當上助理建築師，月薪29,000元。梁母說：「阿剛話等多一兩個月等佢工作穩定啲，就可以唔使攞綜援，由佢負起一家支出。」<br> 母親又說：「阿剛兩個細佬都讀唔到書，收入低微，個女讀緊中七……點解最叻嗰個就冇咗，一家人嘅希望都冇晒！」</p></body></html>