<html><header><meta charset="utf-8"><title>BlogBlog趣：給格蘭最後一次機會 - 蘋果波神</title></header><body><h1>BlogBlog趣：給格蘭最後一次機會 - 蘋果波神</h1><p>大注貼中侯城復前失<br> 阿仙奴肯重金簽韋拿咩？<br> 西布朗剿破「狼」穴，升超聯呼聲最高<br> 水準低賽事，賭賠率有時好過信數據<br> 紅鑽熱W又害波友</p><p>最新動態</p><p>還記得車仔舊帥摩連奴，最叻用自己嘅威望去為戰將減壓，在外則靠把口與眾為敵，加上外型瀟灑故深得人心；今晚車仔決戰愛華頓，卻可能是現任領隊格蘭大叔嘅lastchance！<br> 格蘭外表老態龍鍾、不獲星級戰將信任，排陣保守閃縮，與會方財大氣粗作風大相逕庭，不過球隊在今季若能勇奪雙料，應可保命。但現在形勢極度不利，最精銳嘅林柏特（孝順到話阿媽病重唔想踢）同杜奧巴（稱傷）未必落場賣命；今場再失分，相信就算他日捧走歐聯，格老應該要講再見。<br> <br> 碰巧，最擅守嘅愛華頓狀態明顯回落，但今場可能焗攻盡最後努力同利記爭第4；我相信車仔肯顯示極大決心，無論派邊個上陣，勝望彌高。點睇今場都唔似車仔宣佈緣盡聯賽冠軍一役。<br> 正如近期兩貼英冠侯城，上次〈蘋果開倉〉貼輸一次，周中再加注出擊，結果贏班士利3:1中到應。睇啱投注對象，起碼應該給他們兩次機會，再輸，應斬釘截鐵不再留戀；不過格蘭喺2月嘅英聯盃已排錯陣負熱刺，季後判死，其實已非太絕情！<br> 文：蘋果波神<br> 今季唔得，咪下季嚟過囉！<br>  http://hk.myblog.yahoo.com/appleballmen/ </p></body></html>