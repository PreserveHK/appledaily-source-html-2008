<html><header><meta charset="utf-8"><title>將降溫囗風中斗篷</title></header><body><h1>將降溫囗風中斗篷</h1><p>着斗篷嘅人＝有Taste嘅人。<br>係！寫出上述嘅方程式，小記一定會俾人話寫得太過主觀，但時裝呢味嘢不嬲都係走主觀路線。或者先解釋一下，以上見解如何得出：首先，斗篷一直未見得好興，而且起碼條街驟眼望去都難有一個人着（男士更加少有）；況且，斗篷亦唔係善男信女，並唔係人人都着得佢靚，所以肯/敢着上身嘅，襯衫方面都有一定水準、自信。不過，大家都可以當小記講緊廢話，因為，時裝，係主觀嘅。<br><br>記者︰吳美美<br>攝影︰王文忠<br>Model︰Elyse@Elite<br>Makeup:WillOr（http://hk.myblog.yahoo.com/willwillmakeup）</p><p>Lutz灰色企領連腰帶斗篷$16,899（a）<br> 綠色背心連身裙$5,980（d）<br> 灰色黑邊圓頂帽$890（e）<br> RayBan黑框橙柄眼鏡$1,490（f）</p><p>斗篷進化論</p><p>點解大家覺得斗篷難襯難着呢？原因有一大堆：例如，斗篷一大件覆蓋整個上半身，包括雙手，所以比較矮細嘅人，好易就畀人衣不稱身嘅錯覺；最緊要係，好多人都覺得斗篷無着褸咁方便，無咁易着易除又夠保暖。不過，呢幾種諗法，大家都要改啦！因為現時坊間大部份斗篷，都已設計成有袋有腰帶兼有位畀雙手穿過，着起嚟靈活程度絕無阻滯。<br> 此外，斗篷所用質料方面亦多咗好多選擇，有冷織有針織有棉有絲絨有厚身有薄身，程度方面其實都唔需要擔心。當天文台宣佈今年10月係100年來最熱嘅時候，仲有需要為保暖擔心咩？</p><p>BrooksBrothers軍藍色金鈕絲絨斗篷$15,200（b）<br> 黑色星星恤衫$1,590（e）<br> 黑白色格仔短褲$2,990（e）<br> 黃×黑ReebokFreestyle$600（h）</p><p>Green黑白格仔斗篷$1,199（a）<br> 白色恤衫$1,590（b）<br> 黑白波點煲呔$450（b）<br> 灰色PhotoPrint半截裙$2,990（e）</p><p>單色Tone易入手</p><p>不過，要一時三刻說服大家接受斗篷，都需要一段時間。所以，今次搵到嘅都係單色黑、灰、深藍為主，圖案亦未有太過花巧。主打入手，必屬日本品牌Green的黑白格仔斗篷仔，是大家用來做Layering嘅最佳工具；Lutz的灰色企領斗篷，雖然標價嚇人，不過法蘭西舶來品唔會貴得無理由，斗篷加入了外套元素，同時Cutting花上心機，領位、腰位、袖口位，加加埋埋，就做到大袖但不闊袍效果，厲害。</p><p>MaxMara灰色粗冷斗篷$4,180（d）<br> 灰色格仔荷葉邊連身裙$7,980（c）<br> 綠色ReebokFreestyle$599（g）<br> 黑色側扣手套$790（e）</p><p>BrooksBrothers灰黑色菱格斗篷$7,490（b）<br> 白色恤衫$1,590（b）<br> 黑色絲絨長裙$8,200（b）<br> 藍白斜紋煲呔$450（b）</p><p>Shoplist︰<br> （a）I.T（28816102）<br> （b）BrooksBrothers（25233366）<br> （c）Sportmax（29184228）<br> （d）MaxMara（29212182）<br> （e）AgnesbLALOGGIA（28050678）<br> （f）Lenscrafters（25238385）<br> （g）C.P.U（27809280）<br> （h）J-01（23757010）</p></body></html>