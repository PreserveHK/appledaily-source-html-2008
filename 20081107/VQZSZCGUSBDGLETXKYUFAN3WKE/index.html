<html><header><meta charset="utf-8"><title>畢賭翁：一面倒支持些路廸 - 畢傑</title></header><body><h1>畢賭翁：一面倒支持些路廸 - 畢傑</h1><p>星期四特登調假走去睇《鐵拳群英匯》，睇K1成日聽到向柏榮師傅旁述「低掃腳」、「膝撞」、「組合拳」等專用名詞，今次現場親身體驗，向師傅果然堅勁！<br> 第6場出戰嘅佢，第2回合1分38秒就TKO咗克羅地亞嘅席德夫，對手完全係捱打狀態；向師傅勝出後高呼：「我愛我老婆！」場面感動。現場所見，除咗吳浩康班徒弟仔着住「榮拳館」件tee外，陳小春、彭敬慈同陳國坤都係座上客。<br> 不過我偶像係K1界嘅哈利，雖然唔同磅數，都好想佢嚟香港同向師傅打番場就正咯！周六一面倒嘅賽事，些路廸囉！<br> 讓球主客和：些路廸勝[-1]<br> 心得：馬瑟韋爾唔同磅數<br> 近5場往績：LLLWW<br> 畢傑<br> 就算朗拿度點沉淪，我依然最愛呢個死肥仔；聖西路小天地唔啱你，請過祖記。</p></body></html>