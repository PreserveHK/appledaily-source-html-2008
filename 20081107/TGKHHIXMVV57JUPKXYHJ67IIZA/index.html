<html><header><meta charset="utf-8"><title>海嘯開潮舖　遇溺價$99</title></header><body><h1>海嘯開潮舖　遇溺價$99</h1><p>一個金融海嘯冲埋身，唔少舖頭頂唔住執笠又清貨。偏偏有人無懼經濟衰退，逆市開店，bubble便是其中一分子，今個月更連開兩間分店，一開波就搞個$99起開倉益街坊，FredPerry、Lacoste、Playboy、FrenchKitty、SobDeall地圖袋及大富翁Monopoly通通減到低至二折。廢話唔講，即睇有乜筍貨執！<br><br>記者：葉雪芯<br>攝影：王文忠<br>Model：Crystal@MMHK<br>Hair&amp;Makeup：Dora&#13;</p><p>Playboy灰色斜孭袋<br> <br> 原價$620<br> 四八折$299&#13;</p><p>FredPerry紫藍色橫間冷衫<br> <br> 原價$1,288<br> 三折$399&#13;</p><p>大富翁Monopoly黑色背心<br> <br> 原價$220<br> 四五折$99&#13;</p><p>Lacoste粉紅色MessengerBag<br> <br> 原價$720<br> 半價$360&#13;</p><p>開新店平賣新貨</p><p>時勢不饒人，以前開新店就大鑼大鼓介紹新季貨品，不過今個秋冬遇上金融海嘯，大家都唔敢大搞宣傳，認真算得上是消費嚴冬。bubble算得上是潮界「勇」字當頭的表表者，人人執笠我開舖，逆市下趁機擴充勢力，仲連開沙田和鑽石山兩間分店。可惜始終都是敵不過現實，一開舖就先搞個開倉，新貨也搞大平賣。咁都好，谷旺人氣，割價益街坊，起碼賺咗大家嘅好感先！</p><p>潮Tee潮袋全冧價</p><p>今次的減價貨大部份都去到四折，最低更加減到二折。潮服方面就包括英倫Mod界代表FredPerry冷衫和PoloTee、大富翁Monopoly背心和Tee；手袋方面就有法籍Lacoste及美牌Playboy作代表。當中值得一提的是台灣翻生地圖袋SobDeall，雖然不是當年大紅大紫的意大利品牌地圖袋，但質料絕對有得揮，一樣是意大利防水皮。</p><p>大富翁Monopoly白底黑字Tee<br> <br> 原價$250<br> 六折$150</p><p>大富翁Monopoly黑色Tee<br> <br> 原價$250<br> 六折$150</p><p>大富翁Monopoly黑色背心<br> <br> 原價$220<br> 四五折$99&#13;</p><p>大富翁Monopoly白色背心<br> <br> 原價$220<br> 四五折$99</p><p>FredPerry米白色冷衫<br> <br> 原價$1,288<br> 三一折$399&#13;</p><p>FredPerry藍白橫間領PoloTee<br> <br> 原價$890<br> 四五折$399&#13;</p><p>FredPerry藍紅橫間領PoloTee<br> <br> 原價$890<br> 四五折$399&#13;</p><p>FredPerry多色橫間領PoloTee<br> <br> 原價$890<br> 四五折$399</p><p>SobDeall地圖小手袋<br> <br> 原價$890<br> 三四折$299&#13;</p><p>SobDeall地圖手挽袋<br> <br> 原價$1,090<br> 六四折$699&#13;</p><p>Lacoste啡色手挽斜孭兩用MessengerBag<br> <br> 原價$660<br> 半價$330&#13;</p><p>Playboy淨啡色斜孭小袋<br> <br> 原價$490<br> 二折$99&#13;</p><p>Playboy淨黑色斜孭袋<br> <br> 原價$690<br> 四三折$299&#13;</p><p>Playboy淨啡色手挽大袋<br> <br> 原價$1,050<br> 二八折$299&#13;</p><p>Lacoste粉藍色手挽袋<br> <br> 原價$880<br> 半價$440</p><p>法國首飾減到$99</p><p>全場最搶手的相信會是首飾，每季減價必定被女士們掃斷市的法國小野貓FrenchKitty，平日賣二百幾蚊的耳環通通減到$99，原價四百蚊的頸鏈亦減至$150有找，買來冧女啱晒。順便提提你，除咗各類Items大割價外，只要開倉期內買滿正價貨$1,000，即時有七折，變相豪$300畀你使。</p><p>Playboy彩珠耳環<br> <br> 原價$129/對<br> 六一折$79/對&#13;</p><p>FrenchKitty貓形銀圈耳環<br> <br> 原價$250<br> 四折$99</p><p>FrenchKitty金色英文字耳環<br> <br> 原價$250<br> 四折$99&#13;</p><p>Playboy銀鈪<br> <br> 原價$220<br> 五四折$119</p><p>FrenchKitty閃石銀Tag頸鏈<br> <br> 原價$350<br> 四二折$148&#13;</p><p>FrenchKitty大貓頭頸鏈<br> <br> 原價$390<br> 三八折$148</p><p>FrenchKitty銀色英文字耳環<br> <br> 原價$250<br> 四折$99&#13;</p><p>FrenchKitty紫色閃石花耳環<br> <br> 原價$220<br> 四五折$99&#13;</p><p>開倉資料：</p><p>日期：即日起至11月14日<br> 地點：沙田新城市廣場3期A322舖（26066280）<br> 鑽石山荷里活廣場2樓209A舖（29559091）&#13;</p></body></html>