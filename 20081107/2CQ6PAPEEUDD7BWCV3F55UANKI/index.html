<html><header><meta charset="utf-8"><title>「我好耐冇拍拖」<br>官恩娜失戀王嘆愛錯人</title></header><body><h1>「我好耐冇拍拖」<br>官恩娜失戀王嘆愛錯人</h1><p>官恩娜入行以來緋聞不絕，與吳卓羲的緋聞傳了多時外，早前又與陸恭蕙弟弟陸恭和傳出緋聞，但最近有傳兩人已分手。官恩娜前晚錄影《勁歌金曲》時談到失戀，她直認曾經上錯船，如今憑歌寄意，做等愛的女人，繼續在岸上靜候有情人出現。</p><p>無綫節目《勁歌金曲》前晚在將軍澳電視廣播城錄影，參與演出的有官恩娜（Ella）、蔡健雅、何韻詩、李克勤、洪卓立和新人方珈悠等，Ella在後台猶如小fans般黐着蔡健雅，又要求合照，她自言一向喜歡蔡健雅的失戀情歌。</p><p>「𠵱家等緊」</p><p>Ella先後跟吳卓羲和陸恭和傳緋聞，記者問Ella是否經常失戀？她初時避忌地說：「我鍾意佢（蔡健雅）啲歌可以自彈自唱，又可以抒發情感，失戀都唔使一定聽呢啲歌，我失戀失到唔想再戀，我好耐冇失戀喇，你哋（指記者）跟貼我啲情況，就知我好耐冇拍拖。𠵱家我專心工作，因為唱片啱啱出咗，都係專心唱歌工作好啲。」<br> Ella最近推出新歌《千帆》，歌詞講述一名女子追尋終身伴侶，可惜每次都失敗收場，惟有繼續等下去，記者問她是否失戀後不敢再上船？她說：「唔係，不過要睇清楚先再上船。」再問她是否曾經上過賊船？她笑說：「唔係上賊船，不過係上錯船啫，我𠵱家仲喺岸上等緊。」<br> 何韻詩則透露投資了40萬元製作紀錄片DVD，內容關於精神病患者，她之前去過有關機構探訪，拍攝病患者的康復過程，而DVD收入會撥捐給何韻詩慈善基金。<br> 採訪：卓寶花<br> 攝影：陳順禎</p></body></html>