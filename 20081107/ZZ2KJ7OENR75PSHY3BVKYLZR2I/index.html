<html><header><meta charset="utf-8"><title>馮仁昭四圍超：<br>生死關頭吐真言　章子怡「希望有小孩」 - 馮仁昭</title></header><body><h1>馮仁昭四圍超：<br>生死關頭吐真言　章子怡「希望有小孩」 - 馮仁昭</h1><p>章子怡早前接受台灣《VOGUE》訪問，大談事業同感情，佢先講到啱啱拍完由陳凱歌執導嘅電影《梅蘭芳》，佢話喺電影入面飾演嘅孟小冬，其實就係佢一直最渴望演嘅角色，子怡話：「在未遇到《梅》片前，我甚至想過自己當製片，拍孟小冬傳，她（指孟小冬）是我拍過這麼多電影中，笑得最多的一個人物，同時也是最傷心的一個人物。」</p><p>夢見自己死亡</p><p>感情方面，子怡話好享受現時嘅感情生活，仲好希望生BB做媽咪，佢話：「這兩天做夢總是夢到死亡，夢裏我因為一場錯誤注射的醫療事故，被醫生宣佈還有幾小時命，我驚惶對醫生說：「我不可以死，我還有太多事情沒有做，我希望有小孩。」佢又話自己出年30歲，係時候生BB，講到未婚夫ViviNevo，子怡話：「他很清楚我的個性，知道要我不演戲沒可能，我是個不易妥協的人，要我不演戲，除非我懷了孩子。」</p></body></html>