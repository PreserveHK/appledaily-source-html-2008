<html><header><meta charset="utf-8"><title>MaseratiQuattroporteSportGT-S<br>瑪莎超跑　拉丁激情</title></header><body><h1>MaseratiQuattroporteSportGT-S<br>瑪莎超跑　拉丁激情</h1><p>意大利Maserati向來出產既大型兼豪華嘅高性能跑車，繼去年推出GranTurismo跑車後，今年再接再厲推出另一款高性能嘅ExecutiveSports房跑車GranTurismoS（下稱GT-S），代理更於上星期五隆重地為佢舉行揭幕儀式。GT-S配備咗最新嘅Dual-Cast煞車系統，大大強化高性能嘅GT-S，加上出色嘅線條及輪廓，叫人想起一身激情的拉丁情人！<br><br>記者：梁美甜　<br>攝影：譚盈傑</p><p>高效激新配置
</p><p>Maserati聯同著名制動碟生產商Brembo，開發咗最新嘅煞車系統Dual-Cast，即Brake碟採用鑄鐵同鋁合金兩種材料製造，有效提供最佳煞車效能，高溫下亦無減其性能，配搭GT-S全新嘅Mono-block鋁合金六活塞煞車卡箝，就算喺高速兼激烈嘅駕駛操控下仍有唔錯嘅制動反應，GT-S配置嘅輪胎係前245/35R20及後295/30R20規格，係專為GT-S開發，加大尺寸嘅後輪可以有效發揮V8引擎嘅強悍。<br> GT-S亦配備有最新單一懸掛系統設定（Single-rateDampingSuspensionSystem），前後懸掛分別降低10mm及25mm，令車身更貼地之餘，整體配合更有效提升GT-S於極限高速時嘅性能及穩定性，更能有效預防高溫嘅損耗。</p><p>低重心豪華版</p><p>GT-S外形上無太大變動，只係喺車側同胎軨稍作修飾，而原本鍍邊嘅窗框及尾喉則改用低調嘅深黑色，好似叫大家將眼光集中喺佢嘅性能上；但最吸引都係招牌鬼面罩上嘅三叉戟廠徽，用紅色邊，喺燈光照射下搶眼到暈。<br> 車內唔少地方都用上PoltronaFrau真皮與Alcantara麖皮等高級物料搭配裝飾，中控台及錶板則以新式碳纖修飾，在在都表現出豪華與高質素。</p><p>規格<br></p><p>引擎：4,244c.c.V8<br> 馬力：400hp/7,000rpm<br> 扭力：460Nm/4,250rpm<br> 傳動：6前速自動波箱<br> 尺碼：5,052×1,895×1,425mm<br> 軸距：3,064mm<br> 車重：1,990kg<br> 查詢：AutoItalia（35210183）</p></body></html>