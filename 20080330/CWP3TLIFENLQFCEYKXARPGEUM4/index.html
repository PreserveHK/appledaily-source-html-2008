<html><header><meta charset="utf-8"><title>馮仁昭四圍超：關楚耀遊北京有艷遇 - 馮仁昭</title></header><body><h1>馮仁昭四圍超：關楚耀遊北京有艷遇 - 馮仁昭</h1><p>關楚耀噚日喺尚德商場出席「尚德．北京站」閉幕禮，佢即場表演飛筷子，可惜啲筷子跌晒落地，非常失威。講開早排去北京，關楚耀話對當地印象好好，北京之行佢仲去咗當地一間酒吧消遣，仲有六個北京女仔主動請佢飲酒㖭，令佢覺得當地人好熱情。問關楚耀有冇問人哋攞電話，佢就話冇，之後都冇聯絡囉。</p></body></html>