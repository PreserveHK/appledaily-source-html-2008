<html><header><meta charset="utf-8"><title>波叔新戲玩到癲</title></header><body><h1>波叔新戲玩到癲</h1><p>「波叔」沙格畢朗高漢（SachaBaronCohen）最近去到美國肯薩克拍攝新片《Bruno》。扮波叔嗰陣沙格已經去得好盡，試過全裸四圍走同着住性感泳褲去康城宣傳，今次新戲佢亦都瞓身演出一名奧地利同志時裝記者，仲喺當地機場大堂內忽然除衫，着住貼身熱褲跳艷舞，向途人大整蠱。不知情嘅當地報章，第二日仲大字標題報道話有歐洲旅客搗亂機場保安。</p></body></html>