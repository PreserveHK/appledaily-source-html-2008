<html><header><meta charset="utf-8"><title>肥膏減量　脢頭做魯肉</title></header><body><h1>肥膏減量　脢頭做魯肉</h1><p>美味的台灣小吃很受香港人歡迎，但鍾意不代表懂得煮。身為半個台灣人的陳莉敏（Queenie）由細到大都吃食到家鄉菜，由她來教大家幾道受歡迎小吃便最適合不過。而Queenie為食之餘又貪靚同鍾意創新，所以她便將傳統味道再改良，更想到將肥油多多的魯肉飯變成低脂魯肉飯，適合跟她一樣為食又怕肥的女士！<br><br>記者：謝翠玲　<br>攝影：譚盈傑、楊錦文<br>示範：陳莉敏Queenie</p><p>Queenie陳莉敏
</p><p>常戲稱自己是「老娘」的多元化美女，現任空姐、TVB8主持、美顏食譜作者、美容專欄作家，曾出版《百萬美容白老鼠》、《漂亮密令@美食》和《吃出美麗》等作品，最愛的還是吃和煮。</p><p>低脂魯肉飯
</p><p>0hr30min<br> 份量：2人<br> <br> 正宗台灣食到的魯肉飯用五花肉來做，非常香口但肥油多，細細一碗有成差不多500卡路里！貪靚又為食的Queenie棄五花肉，改用脢頭豬肉來做魯肉醬，帶有適量油香，但又無五花肉般肥，多吃點也不怕。</p><p>材料</p><p>脢頭豬肉250克、紅葱頭末1湯匙、蒜末1湯匙、薑末1湯匙、葱末1湯匙、芫荽適量、辣椒少許、水1湯匙<br> <br> 醃料：胡椒粉1/4茶匙、五香粉1/4茶匙、花椒粉1/4茶匙、生粉少許、生抽2茶匙、糖1茶匙<br> <br> 調味料：酒1茶匙、紅糟1湯匙、生抽1湯匙、老抽1湯匙、冰糖40克</p><p>做法</p><p>1.脢頭豬肉剁碎，加入醃料醃半小時至入味。<br> <br> 2.依次爆香蒜末、薑末和紅葱頭，加入豬肉碎，下葱再繼續炒。灒酒，加些許水。<br> <br> 3.繼續加入紅糟、生抽、老抽和冰糖，細火煮15分鐘即可。飯預先以杯子倒模，待魯肉醬做好便淋面，加辣椒碎和芫荽即成。&#13;</p><p>陳先生：我見你頭先要剁好耐肉，點解唔用免治豬肉呢？<br> <br> 答：免治豬肉太碎，吃起來無質感。自己剁的話，可以控制粗幼，這個飯要用的肉起碼要剁到起膠先可以停手。&#13;</p><p>王小姐問：如果我真係想用番五花腩嚟整正宗魯肉飯，係咪一樣將肉剁到咁幼？<br> <br> 答：如果用五花腩，就要將肉切小丁就夠，但唔好剁太爛，如果唔係炒完會溶到似漿糊，食唔到質感。</p><p>低脂青芥沙律凍笋
</p><p>0hr30min<br> 份量：2人<br> <br> 有去過台灣玩的朋友都會知道當地人好鍾意將新鮮竹笋用沙律醬拌食，其實越簡單倒能帶出竹笋的鮮甜味。今次Queenie用微辣的青芥跟七味粉拌上低脂沙律醬，帶出鮮甜之餘更不怕肥。</p><p>材料</p><p>竹笋2隻、沙律醬1湯匙、青芥辣1茶匙、七味粉少許</p><p>做法</p><p>1.用刀將竹笋底硬皮去掉，削去表面硬皮，原條煮20分鐘至熟。<br> <br> 2.將煮熟冬笋切角成大塊，放入雪櫃冷凍1小時。或想縮短冷藏時間，可放入雪櫃冰格雪10分鐘再取出。<br> <br> 3.將沙律醬、青芥辣跟冬笋塊拌勻，再灑上七味粉即可。</p><p>盧小姐問：竹笋個外殼包到咁實，要點揀先知靚唔靚呢？<br> <br> 答：竹笋尖頭位置有綠色的，代表已經受光，食落會比較老同硬；要選擇尖頭黃黃，底部越闊就夠肉多同埋鮮甜。<br> <br> 張小姐問：如果想令到竹笋食落更甜，可以有咩方法？<br> <br> 答：可以在烚竹笋時，加入少少糖，令到竹笋吸收味道。但這種食法會少了天然甜味，當造時間便不需用這方法。</p><p>蝦仔煎
</p><p>0hr25min<br> 份量：2人<br> <br> 台灣小吃中，蚵仔煎應該是香港人頭三位鍾意的小吃。今次要教大家的卻是更方便省時又同樣美味的蝦仔煎。</p><p>材料</p><p>虎蝦7隻、青葱末1湯匙、薑末1湯匙、雞蛋4隻、生菜3塊<br> <br> 粉漿：地瓜粉100克、水250毫升、胡椒粉少許、麻油少許、雞粉少許<br> <br> 醬汁：蒜泥1湯匙、番茄醬4湯匙、醬油1湯匙、醬油膏2湯匙、糖2湯匙、生粉1茶匙、水100毫升</p><p>做法</p><p>1.先預備醬汁：爆香蒜泥，依次加入醬油、醬油膏、番茄醬和糖，以小火煮至滾，加入生粉水埋芡，開大火煮至稠身即可放凉備用。<br> <br> 2.虎蝦一開三，加鹽略醃。平底鍋燒熱，加入少許油，先爆香薑末和青葱末，加入蝦和生菜絲。<br> <br> 3.將地瓜粉加水拌勻成稀粉漿，加入胡椒粉、雞粉和麻油。將粉漿倒入剛已炒香的材料中，轉小火煎1至2分鐘。<br> <br> 4.將蛋漿隨意倒入鑊中，輕輕拌炒，待粉漿底部已經煎香脆微焦便可鏟起，淋上拌勻的醬汁即可享用。</p><p>張小姐問：點解要用虎蝦？可唔可以用普通的蝦來做這個蝦仔煎？<br> <br> 答：虎蝦比較啖啖肉，食落鮮甜，如果覺得虎蝦比較貴，可以用別種蝦，但最好都是海蝦，味道鮮甜好多。</p><p>地瓜球
</p><p>0hr30min<br> 份量：2人<br> <br> 無去過台灣的朋友，可能不熟悉地瓜球，這其實是當地街頭推車小檔的小吃，今次經Queenie改良做法，淋上香甜朱古力漿，即時變得大方得體的款客小食。提你炸地瓜球的油不能猛，不然會把表面炸黑而內心未熟。</p><p>材料</p><p>番薯2條、地瓜粉100克、糖粉60克、黑朱古力100克、牛油50克</p><p>做法</p><p>1.將番薯連皮加入水中烚20分鐘至熟，去皮，趁熱壓茸，再跟糖粉和地瓜粉搓成粉糰。<br> <br> 2.搓長條，用刀子切小粒，再搓成小球，表面拍少許地瓜粉。<br> <br> 3.以小火把地瓜球慢慢炸至淺黃，撈起稍等，再以較大火炸至表面金黃色。<br> <br> 4.將朱古力跟牛油隔水融化，再淋在地瓜球表面即可。</p><p>Karen問：我見過有食譜會加埋糯米粉同地瓜粉撈埋再搓，有加同無加有咩分別？<br> <br> 答：基本上地瓜球就用地瓜粉，即係番薯粉都得，都可以加埋少少糯米粉，個質感會密啲，但太多又會實。</p><p>網上重溫<br>  http://cooking.appledaily.com </p></body></html>