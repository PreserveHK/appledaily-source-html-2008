<html><header><meta charset="utf-8"><title>JJ遭醉男舔面</title></header><body><h1>JJ遭醉男舔面</h1><p>賈曉晨（JJ）、關心妍和陳曉東等昨日到灣仔修頓球場出席「建造業安全獎勵計劃嘉年華」，JJ獲不少男士捧場，其中一名中年男士見到JJ狀甚興奮，他以半鹹淡廣東話大叫：「劑劑（JJ），你好靚呀，你係咪梳打？」隨即磨拳擦掌表示要和她握手，之後便高舉雙手離去。<br> JJ表示常遇到熱情fans，她說：「試過做騷時落台畀個男fans抱住我，好彩冇掂到重要部位。另外有次喺深圳登台，有個飲醉嘅男酒客衝上台錫我塊面一啖，成面都係口水，洗極都好似唔亁淨咁，𠵱家會小心！」</p><p>東東A級腹肌</p><p>至於剛從北京返港的東東，皮膚顯得亁燥，他表示忙到連扮靚也沒時間，問到若有男士美容院找他做代言人，他會否答允？東東說：「好呀，我個body都見得人，有A級腹肌，要幾多嚿有幾多嚿！」<br> 採訪：魯萍<br> 攝影：陳偉權</p></body></html>