<html><header><meta charset="utf-8"><title>Eason獨白搞喊新娘</title></header><body><h1>Eason獨白搞喊新娘</h1><p>前晚是胡蓓蔚與單立文結婚之喜，二人在跑馬地馬會設宴，不少圈中朋友到賀，包括楊千嬅、鄭中基、梁漢文、許志安、陳奕迅（Eason）、徐濠縈及側田等，眾人玩得盡興，約凌晨12時許才陸續離開。一對新人則於凌晨約1時才步出馬會，兩人均面帶笑容未見半點醉意，有賓客跟隨一對新人轉場狂歡。</p><p>張敬軒滿場飛</p><p>喜宴上播放了一對新人的短片，內容包括他們小時候到長大及拍拖的過程，由陳奕迅旁白，令在場不少賓客感動，新娘子的契細佬張敬軒說：「Eason嘅旁白好感人，搞到契姐都有啲眼濕濕，之前契姐同契姐夫事先張揚唔會有咀嘴場面畀大家睇，所以喺喜宴度佢哋都冇咀嘴呀！」<br> 軒仔前晚責任重大，除了代契姐招呼親友外，又兼任表演嘉賓，他與胡蓓蔚及鄭中基在台上合唱一曲《FlyMeToTheMoon》，對此軒仔笑說：「公司高層Duncan叫我要修身養性，因為就快開show，不過我都冇理，仲飲咗酒㖭。」<br> 此外，擔任姊妹的李亞男指婚宴如迷你演唱會，因為有不少嘉賓上台獻唱，她說：「最感人係胡蓓蔚喺台上致辭，多謝父母養育之恩，大家聽到眼濕濕，成個婚宴好溫馨。」<br> 採訪：王連連　攝影：葉君海</p></body></html>