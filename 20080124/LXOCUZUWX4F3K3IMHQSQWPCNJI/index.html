<html><header><meta charset="utf-8"><title>金銀小龍女　型爆拜年</title></header><body><h1>金銀小龍女　型爆拜年</h1><p>為新年着乜衫煩惱？只要你有sense識執衫，唔使成身名牌都可走在潮流尖端。所以做媽咪要好有fashion觸覺，又或起勢刨潮物精讀，mix&amp;match出你同囝囝囡囡嘅賀年潮爆親子裝。着得醒目人都自然寸啲，帶埋型仔型女去奶奶處拜年，邊個敢唔畀利是你！<br><br>記者︰劉昱蘭<br>攝影︰楊錦文<br>Model︰Hilary（TheGroup）、Bunny<br>鳴謝：KFC</p><p>(左)雙喜pattern黑tee$79/a<br> 金鏈$295/d<br> <br> (右)絲絨唐裝外套，心口位條繡金線飛龍和袖口的金色pattern，正好示範shinytrendy加classicChinese混合體。$325/a</p><p>Embroidery長青不死</p><p>Embroidery（刺繡）點都唔會覺得過時，因為佢有一種講求細節、巧手考心思嘅感覺，所以就算顏色好plain，只要在衫角加個繡花，件衫即刻搶眼晒，中正農曆新年乜都要威的心態。</p><p>Metalic金銀滿屋</p><p>大人服飾潮流勁吹Futuristic熱風，不過金銀不止係成人專利，BENETTON童裝部的金銀items最搶眼、IPINCOPALLINO嘅casualline"1950"大玩銀底金print，睇嚟呢陣耀眼未來風，起碼都要吹埋呢個冬天，順道襯埋新年又金又銀，攞盡好意頭！</p><p>中英合璧ChinesePreppy</p><p>PreppyLook係一種英式style，最緊要做到披披叠叠玩layer，衣飾離不開恤衫、間條、大格仔等pattern，即係BurberryStyle，着到成個學生look咁。就咁着去拜年梗係冇氣氛啦，所以建議大家玩吓crossover，中國餡加英倫面搞啲新作，效果出奇地夾。</p><p>大紅＋Woodstock花開富貴</p><p>Woodstock衫款以碎花為主，披披叠叠拼出不修邊幅之感，頭飾如頭巾、冷帽都屬重點，碎花或密集式大花圖案都食正新年feel。</p><p>（a）bossini（23711633）<br> （b）UNITEDCOLORSOFBENETTON（kids）（27361609）<br> （c）Kingkow（28153886）<br> （d）UNITEDCOLORSOFBENETTON（23676856）<br> （e）IPINCOPALLINO（27236128）<br> （f）G.O.D（27845555）</p></body></html>