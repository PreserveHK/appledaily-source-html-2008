<html><header><meta charset="utf-8"><title>SONYDC　一千有找</title></header><body><h1>SONYDC　一千有找</h1><p>買相機好多人都會揀牌子，不過數碼相機已經變成全民產品，即使名廠機都唔一定代表貴喎，好似SONY最新推出呢部S730只須畀$999就有得玩！價錢咁吸引，功能亦走大眾化路線，提供720萬像素拍攝，同最近的千萬像素相機相比較輸蝕，不過S730其實已夠應付印製A3照片喇！對於隨處影相嘅用家，S730提供一個方便轉盤，只要轉到高感光模式，就能用到ISO1250，即使燈光不足亦能輕鬆拍攝。若然你對攝影唔在行，當中內置功能指引及Menu，也可指引用家進行拍攝，再加上2.4吋LCD能夠顯示各種拍攝及光暗分佈等資料，對新手用家非常啱玩！</p><p>Profile</p><p>感光元件：720萬像素SuperHADCCD<br> 變焦：3倍光學+6倍精確數碼<br> 記憶：MSDuo/Pro/ProDuo/Pro-HGDuo；內置22MB<br> 屏幕：2.4吋<br> 電源：NH-AA電池<br> 體積：91.4×61×29.1mm<br> 重量：140g<br> 查詢：SONY（23452966）</p></body></html>