<html><header><meta charset="utf-8"><title>網友開Blog撐慾女<br>Samantha性戰停不了</title></header><body><h1>網友開Blog撐慾女<br>Samantha性戰停不了</h1><p>迷倒萬千女士嘅電視劇《色慾都市》（SexAndTheCity）電影版，將於5月30日喺美國上映。雖然距離上畫仲有成4個月時間，但有網友特地做咗個名叫「SexAndTheCityMovieBlog」嘅電影網誌，每日都會更新4位主角嘅消息，啱晒一眾《色》迷。<br> 喺呢個網誌入面，有好多《色》片嘅拍攝花絮同片段，包括莎拉謝茜嘉柏嘉（SarahJessicaParker）在內等4位主角出席每個宣傳新片活動嘅情況，仲有片中主角所着嘅戲服牌子大解構。日前網主仲將飾演Samantha嘅甘卡拉圖（KimCattrall）同片中飾演佢男友嘅JasonLewis喺海灘纏綿嘅拍攝片段放上網，非常火辣。</p><p>莎拉出嫁</p><p>另外，《色》嘅新預告片啱啱出爐，片段中有由莎拉飾演嘅Carrie着起婚紗準備出閣嘅片段，仲有些少新片嘅情節。而喺片中飾演Mr.Big嘅基斯羅夫（ChrisNoth），啱啱喺上星期同演員女友TaraWilson生咗個仔，首度為人父，網誌當然第一時間報道。<br> <br> 《色慾都市》電影網誌<br> 網址: http://sexandthecitymovieblog.com/ <br> <br> 版主：網盜王尊尼Deep<br> 本欄逢周一至五刊出</p></body></html>