<html><header><meta charset="utf-8"><title>2核心Out！4核心駕到</title></header><body><h1>2核心Out！4核心駕到</h1><p>新年將至，筆者身邊就有唔少朋友打算趁住新年期間換部新電腦。新年有個新開始，有人選黃金嘜砌機，亦有人會揀廠機出品，主要都係貪佢夠方便！其實廠機性能都可以好強勁，好似HP最新推出HPPavilionElitem9100，就用上4核心處理器，直頭可以當4粒處理器咁玩，夠晒勁喇啩！<br><br>記者：許福合<br>攝影：楊錦文</p><p>雙選擇：自選Intel或AMD</p><p>m9100定位在於高階多媒體家用電腦，自然各項性能都有最高要求，而處理器作為電腦中的大腦，角色自然更為重要，亦係好多人買機時的標準，特別受注目。今次m9100之所以咁有氣勢，最主要都係用上4核心處理器，雖然打開機箱只會見到一枚處理器運作，但只要配合支援操作系統及軟件，就能擁有4枚處理器一樣的效能表現，對於高階用家，無論應用於娛樂或工作上都能夠享受到新一代電腦嘅爽快！而m9100特別之處係可以讓用家選擇投入Intel還是AMD陣營，分別提供有IntelCore2Quad及AMDPhenom處理器供選擇，若揀AMDPhenom售價更平多$2,000！</p><p>雙碟制：BD同HDDVD都睇到</p><p>作為一部高階多媒體電腦，m9100除了必備MediaCenterPC設計外，最搶鏡當然係內置Blu-ray及HDDVD兩面兼用Combo光碟機，可以睇晒兩大陣營高清影碟。再配合跟機包埋的22吋LCD，本身就可以顯示高清級數畫面；若然想駁到大電視睇，亦可透過內置的HDMI介面輸出至LCDTV及Plasma。唔睇電影，亦可換口味睇電視，m9100備有TVTuner接收功能，可以即時接收電視及錄影，使用內置2個500GB硬碟，完全可代替家中錄影機。總數達1,000GB硬碟容量，同時亦可令到電腦備份更方便，機身設有EasyBackup按鍵，按下就可啓動備份程式，方便定期備份，以後死機當機都唔使擔心。</p><p>Profile</p><p>處理器：IntelCore2QuadQ6600/AMDPhenom9500+<br> 記憶體：4GBDDR2<br> 硬碟：2×500GB<br> 顯示：NvidiaGeForce8500GT（512MBDDR2）<br> 光碟機：Blu-ray及HDDVD+SuperMulti<br> 屏幕：22吋LCD<br> 網絡：10/100/1000Base-T、802.11b/g、藍芽2.0<br> 操作系統：WindowsVistaHomePremium<br> <br> $15,998（IntelCore2Quad）<br> $13,998（AMDPhenom）</p><p>同場加映：tx2000觸控似真筆</p><p>以往TabletPC總予人商用機嘅感覺，欠缺娛樂方面功能，不過呢部tx2000既有TabletPC特點，亦照顧到用家喜好，首先當然唔少得180度轉嘅屏幕，大小為12.1吋，特點係採用EMRDigitizer技術，大大提高觸控反應及靈敏度，用家甚至可以直接用手指書寫及操作，若能配合跟機附上的Stylus就可令到操作更為神奇！筆嘴用作書寫，而另一筆頭就用來「擦走」畫上內容，用落就好似真筆一樣，夠晒方便。tx2000所使用WXGABrightView及AltecLansing喇叭，聲畫都有不俗水準，TabletPC中都算少見。</p><p>Profile</p><p>處理器：AMDTurion64X2<br> 記憶體：2GBDDR2<br> 硬碟：250GB<br> 顯示：NvidiaGeForce6150<br> 光碟機：雙層8XDVD+/-RW<br> 屏幕：12.1吋<br> 網絡：10/100/1000Base-T、802.11a/b/g/n、藍芽<br> 操作系統：WindowsVistaHomePremium<br> 查詢：HP（800938833）</p></body></html>