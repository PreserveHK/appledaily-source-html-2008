<html><header><meta charset="utf-8"><title>豪氣開年：開年飯　鮑參翅肚</title></header><body><h1>豪氣開年：開年飯　鮑參翅肚</h1><p>每逢年初二，一家人必定相聚享用豐盛的開年飯。過去一年市道興旺，開年飯當然唔慳得，有齊鮑參翅肚以示豪氣。你可能會話鮑魚例必扒菜膽、魚翅必定配濃湯，了無新意，有此想法可謂大錯特錯，鮑魚可以做元寶、遼參變酥皮卷、魚翅扮麵用嚟炒……平凡中加添貴氣，這才是豪氣的表現。<br><br>記者：區佩嫦<br>攝影：王文忠、林栢鈞<br>Model：Ericko@StageModel</p><p>鮑魚　矜貴撈得起</p><p>一講豪氣，個個都話食鮑魚，鋸三頭鮑魚當然矜貴，我卻認為無甚新鮮感。潮流興玩fusion，將三頭鮑魚炮製成沙律卷，啱晒不甘平凡的年輕人；做生意嘅，鮑魚撈起便最啱，用料矜貴又有意頭。</p><p>玉簪鮑魚$68/f</p><p>用金華火腿、老雞、排骨等扣足10個鐘的澳洲三頭鮑魚，切片後穿上蘆笋、甘笋條，入口煙韌。</p><p>風生水起/i（設於$8,888迎春宴內）
</p><p>食意頭的鮑魚撈起屬冷盤，大廚用較濃味的南非鮑魚仔，食時將碎燕、海蜇、蜜瓜、哈密瓜、油條和甜琥珀合桃撈勻即可。
</p><p>花膠筒燕窩六頭鮑魚$128/f</p><p>六頭花膠公、六頭澳洲鮑及八錢印尼燕窩，用料靚份量足，係講豪嘅不二之選。
</p><p>脆皮香芒沙律鮑片$148/f</p><p>芒果海鮮沙律卷，澳洲三頭鮑魚扣後切片，與芒果、沙律醬等以威化紙包後炸香。</p><p>如意吉祥$388/g</p><p>意大利雲吞變成中式金元寶，內含車輪鮑粒、海參及有機雜菜，蘸上鴨肉和海鮮醬汁，提升鮮味。</p><p>海參　包酥皮玩Fusion</p><p>被譽為「大海之珍」的海參，膠質豐富、脂肪低、營養價值高，不過，其滑嘟嘟口感卻未必人人接受。新派菜式將海參變成配角，釀入口感豐富的蝦膠，甚至包上酥皮及風亁火腿，大玩fusion博好感。</p><p>紅燒遼參$118/j</p><p>足6吋長的大遼參拖油後，以京葱上湯爆香，再用糖醬油等煨足20分鐘，腍滑又夠味！</p><p>花團錦簇$138/h</p><p>遼參以豆瓣醬、老雞等扣至入味，捲上黑豚肉、風亁火腿、菜及酥皮，配蘋果及意大利風亁火腿，口感新鮮。</p><p>寶珠結連心$180/i</p><p>在開邊的遼參上釀入兩顆由蝦膠製成的大珍珠，珠面綴以蟹黃及蛋白，伴以本菇，爽口腍滑兼備。</p><p>亁燒遼參$200/a</p><p>傳統四川上菜，用日本關東遼參，以豆瓣醬、雞湯等燜，海參肉厚爽口，味道香濃微辣。</p><p>魚翅　當麵炒更香</p><p>每逢喜慶場合，怎可缺少魚翅呢？魚翅撈飯當然矜貴，但用魚翅當麵炒，或是用來扒豆腐絕對是近年的新興食法，原來魚翅無湯相伴，一樣魅力非凡。</p><p>魚翅肆式薈$398/c</p><p>齊集魚翅百花球、鮮蟹肉桂花翅、紅燒大鮑翅及濃雞湯大鮑翅，用白青片翅，讓人品嚐一濃一淡的魚翅湯，彈牙的炒翅和黏滿魚翅的蒸蝦膠。</p><p>古法炒桂花魚翅$368/d</p><p>用足4両20吋長的牙揀翅，炒時配上蟹肉、金華火腿、笋絲、蛋、上湯等同炒，口感爽滑。</p><p>魚翅扒豆腐$198/e</p><p>炸香豆腐上扒滿青片翅，如滿瀉的荷包。大廚用幼滑布包豆腐，加金華火腿及蝦子，口感豐富。</p><p>喜氣洋洋發大財$338/g</p><p>腐皮卷內加入魚翅、竹笙、髮菜、蠔豉等，咬開脆皮外層，一梳梳魚翅清晰可見。</p><p>花膠　滑不溜口</p><p>花膠近年成為海味的新寵，售價正不斷飆升。一直以來滋陰養血的花膠以燉湯為主，花膠湯當然美味無比，腍滑的花膠用來燜，味道可口，口感滑溜。</p><p>黃金萬両$338/g</p><p>外貌如鳳尾蝦，加入花膠及有機野米的蝦膠包着原隻鮮蝦，外脆內軟，蘸上甜酸汁更能醒胃。</p><p>鮮奶燉花膠$68/e
</p><p>花膠汆水後，用鮮奶燉足3個鐘，花膠入口腍滑，加上酥香奶味，令人一吃傾心。</p><p>花膠燜雞$180/k</p><p>一打開煲仔蓋後，酒香的雞味一湧而出，且雞肉嫩滑惹味，花膠筒亦同樣吸盡蠔油、雞肉的鮮味。</p><p>花膠爵士湯$108/f</p><p>從前有位爵士飲過蜜瓜、豬𦟌等熬成的湯後，一飲傾心，是以生果湯又稱為爵士湯。這道湯用廣肚公，配蜜瓜、皺皮瓜、螺肉、豬𦟌等熬足4個鐘，味道濃郁。</p><p>黃燜花膠海參$328/b</p><p>用發足3日的白花膠及墨西哥海參，上碟前加入鮑汁等調味料燴至入味，味道鹹中帶甜。</p><p>開年飯要講豪
</p><p>Cecila：最鍾意食花膠，入口夠滑，食得多皮膚都靚啲！</p><p>Celia：今年經濟好咗，最想魚翅撈飯，夠豪氣！</p><p>Kelvin：今年搵到錢，豪氣啲鋸鮑魚啦。</p><p>（a）雲陽閣（23750800）<br> 地址：尖沙嘴美麗華商場4樓<br> <br> （b）洞庭樓（25069288）<br> 地址：銅鑼灣時代廣場13樓1302店<br> <br> （c）明閣（35523300）<br> 地址：旺角朗豪酒店6樓<br> <br> （d）怡翠軒（25245098）<br> 地址：中環怡和大廈地下低層5號舖<br> <br> （e）帝都軒/潮都軒（26943939）<br> 地址：沙田帝都酒店2樓<br> <br> （f）富豪軒（21321012）<br> 地址：沙田麗豪酒店2樓<br> <br> （g）Munch（23177887）<br> 地址：尖沙嘴諾士佛台1號1樓<br> <br> （h）亮明居（23933933）<br> 地址：中環國金商場3樓3101店<br> <br> （i）國金軒（23933933）<br> 地址：中環國金商場3樓3101店<br> <br> （j）嚼江南（26280299）<br> 地址：荃灣青山公路388號中國染廠大廈地下G05<br> <br> （k）鴻星（26280318）<br> 地址：荃灣青山公路388號中國染廠大廈地下G02</p></body></html>