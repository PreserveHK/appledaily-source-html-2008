<html><header><meta charset="utf-8"><title>拜年靚妝：金妝紅唇拜年去</title></header><body><h1>拜年靚妝：金妝紅唇拜年去</h1><p>恭喜發財！這句必定係呢幾日拜年時講得最多、聽得最多的恭賀說話。要親戚朋友畀利是畀得順手，當然要賣口乖講多幾句恭賀說話，不過若然能夠配合醒目靚樣，兼化行靚妝，話唔定隨時有雙倍收穫。事先張揚，新年流流，妝容總離不開紅色金色等當紅旺色，新正頭拜年好開始必定旺足成年，信不信由你！<br><br>記者：胡卓琳　<br>攝影：陳陶鈞　<br>Model:Marie@CalCarrie's　<br>MakeUp&amp;Hair:EllyWong　<br>Wardrobe:LILIANA</p><p>金光眼妝</p><p>新年要有金有銀，金色自然是拜年彩妝的指定顏色。建議先以Cream狀金色眼影打底，再掃上金色眼影，可令金色更鮮明，只要配合淡淡的胭脂及唇色，金光彩妝即呈現眼前。</p><p>眼妝</p><p>1.先以手指將Cream狀或液體狀眼影膏印於眼蓋位置打底。</p><p>2.再以金色的眼影掃於之上，以加強金色眼影的效果。</p><p>3.再於最貼近眼皮的位置畫上金色的眼線。</p><p>4.再以金色閃粉點於眼頭近眼角位置，以突出眼部的化妝。</p><p>唇妝</p><p>1.為配合眼部的金色，唇膏就要選淡粉紅色的唇膏。</p><p>2.最後在唇膏之上搽一層透明感較重的唇彩，令唇部看來更豐厚突出。</p><p>烈艷紅唇</p><p>農曆新年似乎都離不開大紅色，但化上眼睛又怕雙眼似紅腫般難看，建議以烈艷紅唇示人，一年一次，怕咩？以淡粉紅與銀白色的眼影配合紅唇，這樣更能突出唇妝的鮮紅感覺。</p><p>眼妝</p><p>1.先於眼蓋位置掃上淡粉紅與銀白色的眼影。</p><p>2.再於貼近眼皮位置的上眼線畫上閃粉紅色的眼線。下眼線亦同樣畫上粉紅色眼線，畫上眼線後，以化妝掃將顏色Blend開，會較自然立體。</p><p>胭脂</p><p>面頰位置則掃上帶有閃粉的淡粉紅色胭脂。</p><p>唇妝</p><p>最後塗上鮮紅色的唇膏，要小心搽得均勻，建議唇膏顏色逐層加上。</p><p>同場加映<br>精靈眼睛</p><p>就算之前一晚玩到幾夜，有幾眼瞓，去拜年點都唔可以烏眉瞌睡，所以化妝重點必然係一對精靈眼睛。技巧除咗可以多搽幾層Mascara之外，仲可以加埋多個品牌新出的睫毛打底液，為睫毛做足預備，雙眼自然有神又精靈啦！</p><p>首先搽上睫毛打底液。不同品牌打底液有不同功能，如增長、濃密或堅挺等。</p><p>之後再搽上睫毛液，這樣可令睫毛液效果更加顯著。</p><p>紅金指甲
</p><p>化得紅色同金色彩妝，當然配埋同色指甲油，雖然時下Gel甲、水晶甲流行，不過個人絕對支持崇尚自然以真甲示人，最多搽番隻鮮紅色甲油應吓節。</p><p>Maybelline（34228688）<br> 旺角朗豪坊L5-18號舖<br> <br> shuuemura（21968236）<br> 九龍柯士甸道1號圓方1095號舖<br> <br> DIOR（22657728）<br> 九龍塘又一城G-12號舖<br> <br> Benefit（21183986）<br> 金鐘太古廣場連卡佛<br> <br> AnnaSui（21968796）<br> 九龍柯士甸道1號圓方1樓1088號舖<br> <br> Paul&amp;Joe（35149238）<br> 旺角朗豪坊L2-09號舖<br> <br> Lola（28335157）<br> 金鐘太古廣場連卡佛<br> <br> M.A.C（21968050）<br> 九龍柯士甸道1號圓方1樓1043號舖<br> <br> Laneige（22347008）<br> 中環國際金融中心2期1089號舖<br> <br> ettusais（25063180）<br> 銅鑼灣時代廣場B206號舖<br> <br> Lunasol、RMK、Clarins、MAQuillAGE、IPSA、Aube（28338338）<br> 銅鑼灣崇光百貨專櫃</p></body></html>