<html><header><meta charset="utf-8"><title>懶爆!抹地Robot奴隸</title></header><body><h1>懶爆!抹地Robot奴隸</h1><p>兩小口子幾百呎單位，一講到吸塵拖地呢啲傷感情嘢，通常你推我讓；記者不幸永遠都係最終失敗者，成為厭惡性工作奴隸！最近日本新返RobotDA，竟由齋吸塵升級至連埋拖地，感覺是如獲大赦！有咗佢，相信鬧交都會少啲。<br><br>記者：吳允冲<br>攝影：梁細權</p><p>升級亁濕雙抹
</p><p>拖地機乃係以前3合1自動掃地機的進化版，垃圾塵盒容量增大兩倍，今次的拖地功能是新增噱頭，可以「亁抹」亦可「濕抹」，不過抹布要在使用前先弄濕，抹地後亦要人手更換，操作並不完全「自動」，而且抹布只得兩張紙巾般大，清潔效果當然無親手抹咁徹底，遇着倒瀉水可能用唔着，不過要抹細微的污迹，好似奶茶迹、豉油迹等一般吸塵機不能清除的污迹，亦都攪得掂。
</p><p>開工叉電全自動
</p><p>只要預先設定拖地機的「工作時間」，拖地機便會定時定候自動出擊，偵測垃圾的影蹤，加上內置的感應裝置，仲識得避過障礙物、樓梯，唔會橫衝直撞，抹地後亦會自動歸位叉電，真係體貼一眾唔做家務嘅懶人。以後雙手就唔使再接觸化學清潔品，用埋洗衣機、洗碗碟機，十指永遠唔使再沾陽春水。</p><p>Profile
</p><p>尺寸：350×100mm<br> 重量：2.5kg<br> 充電時間：6-8小時<br> 工作時間：50-70分鐘<br> 查詢：JCShop（31022783）</p></body></html>