<html><header><meta charset="utf-8"><title>李娜英否認嫁裴勇俊</title></header><body><h1>李娜英否認嫁裴勇俊</h1><p>最近有傳韓國女星李娜英會喺下個月同裴勇俊結婚，佢前日出席新片《悲夢》記招時親口否認婚訊。英妹話知道傳聞仲詳細講埋結婚日期、擺酒嘅酒店，甚至誇張到話佢哋已經秘密結咗婚㖭，佢覺得根本唔值得回應，仲笑住話大家似乎都好想佢嫁。裴勇俊所屬嘅事務所就話傳聞毫無根據。</p></body></html>