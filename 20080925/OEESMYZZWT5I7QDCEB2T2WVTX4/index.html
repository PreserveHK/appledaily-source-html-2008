<html><header><meta charset="utf-8"><title>專家對話：中移政策風險增</title></header><body><h1>專家對話：中移政策風險增</h1><p>昨日內地股市上升，但港股未有跟足，只微升27點；其中最受注目是中移動（941）母公司被中央抽出500億元（人民幣．下同）去幫助聯通（762），令中移動股價下跌，嘉賓指要觀察中央此類不對稱政策是否會持續進行，才知道影響中移動有多大，但今次或多或少對其股價會有影響。<br> <br> 郭：敦沛金融投資研究部主管郭家耀<br> 于：瑞士銀行執行董事于正人<br> 楊：主持楊慧玲<br> <br> 楊：中央喺中移動母公司抽出500億去幫助聯通，呢個措施會唔會令到中移動競爭更大而影響股價？<br> 郭：我哋可以觀察吓，今次措施係單次進行定係會配合第二啲不對稱政策，如果今次係一次性行動，之後又再無其他不對稱政策出台，對中移動股價影響冇咁大；但係如果中央繼續推行更多不對稱政策，影響會比呢次抽出500億去幫助聯通影響更大。<br> 于：窩輪市場都鍾意中移動單日波幅夠大，所以市場上仲有好多資金流入中移動窩輪；但市場仲有好多行使價好高嘅窩輪，由於股價已經由高位回落，所以好多持有呢一種輪嘅投資者，手上嘅窩輪都變得唔值錢。</p><p>想問吓工商銀行（1398）同中國人壽（2628）兩隻邊一隻會好啲？短炒同長線個策略又會唔會唔同呢？</p><p>長線投資揀國壽</p><p>郭：工行唔適合短炒，因為靠滙金買佢200萬股，就升咗咁多上嚟。就算佢買咗咁多股份，似乎對佢經營環境改善又唔係太大，我覺得佢前景仲係艱難。所以就算想長線持有，最好等佢有調整先去吸納。而長線持有我就會揀國壽，因為保險股嘅商業模式最好，就係佢哋壞賬基本上係零。銀行就成日借錢出去賺錢，但要驚收唔番啲貸款之餘，又要驚息率上落會影響盈利，所以相對國壽會比較穩陣啲。</p><p>click入 http://finance.appledaily.com <br> 以webcam參與節目及收看<br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>