<html><header><meta charset="utf-8"><title>中環在線：投資遼寧身體好？ - 李華華</title></header><body><h1>中環在線：投資遼寧身體好？ - 李華華</h1><p>遼寧省噚日嚟香港招商，省長陳政高落足嘴頭叫啲港商北上投資，咁遼寧省有乜優勢呢？佢話：「在遼寧談生意，談到七八成就可以談成，但在南方你談到十二三成仍未能談成！」</p><p>噚日除咗財政司司長曾俊華，唔少大孖沙都有捧場：彤叔鄭裕彤、四叔李兆基大公子李家傑、霍震寰同董建成都有到，陳省長自然落足嘴頭，佢話遼寧省今年首8個月錄得嘅固定資產投資金額達一萬億人仔，位列全國第3位；而房地產仍保持急速增長，今年首8個月投資增幅達50%。<br> 對於有港商指遼寧太凍，所以唔鍾意去咁北嘅地方投資，陳政高就有唔同睇法。佢話發達國家好似美國、歐洲，都係氣候寒冷嘅地方，贊比亞呢啲非洲國家夠晒熱，但就唔見佢哋發達，最搞笑佢話，天氣凍酒量會提升，有助身體健康喎！</p></body></html>