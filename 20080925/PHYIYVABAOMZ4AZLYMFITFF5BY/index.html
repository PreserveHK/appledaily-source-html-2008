<html><header><meta charset="utf-8"><title>「一聽首歌即時閃咗佢個樣」<br>關楚耀處男Rap獻謝安琪</title></header><body><h1>「一聽首歌即時閃咗佢個樣」<br>關楚耀處男Rap獻謝安琪</h1><p>關楚耀（Kelvin）去年憑一首《你當我甚麼》而為人熟悉，於頒獎禮獲得新人獎，今年他再接再厲，找來謝安琪（Kay）合唱《四面楚歌》，雖然這首不是情歌K歌，但Kelvin對這首歌的寄望十分大，希望贏到樂迷及行家口碑多於獎項。</p><p>關楚耀最近與謝安琪合唱的《四面楚歌》是一個新嘗試，歌曲中他負責rap的部份，最初連他自己都沒有信心可以rap得好，他說：「Rap真係有一定難度，加上呢首唔係情歌，我都擔心樂迷未必會鍾意，好彩公司都畀我好大自由度，好信得過我揀歌眼光。」
</p><p>「佢真係大個仔」</p><p>然而，這首歌派台之後反應不俗，為Kelvin打了一支強心針，對於年尾的獎項他覺得不重要，他說：「你話我老套都好，唱歌真係唔係為攞獎，最緊要係贏到口碑，今次我呢個嘗試大家都好鍾意，同埋我想畀多啲唔同類型歌曲大家選擇。」<br> Kelvin表示一聽到《四面楚歌》的音樂，心裏已決定要邀請阿Kay合唱，他說：「我一聽呢首歌，腦海即時閃咗阿Kay個樣出嚟，除咗佢我諗唔到可以有邊個更適合。」而阿Kay於今次的合作上發覺Kelvin成熟了不少，對工作投入程度都大大提升了，她說：「佢真係大個仔啦，唱呢首歌時好有自己嘅主見，畀好多自己嘅意見，我覺得一個歌手應該係咁樣嘅，希望成績越嚟越好，揀多啲好歌畀大家聽。」<br> 此外，Kelvin心裏原來還有一個計劃，是想推出一隻合唱碟，但合作人選都是前輩歌手，他說：「我真係好想搵到周慧敏、湯寶如呢啲前輩級歌手同我合唱，佢以前嘅合唱歌都好受歡迎，不過我知道搵佢合唱有一定難度。」&#13;</p><p>打前輩歌手主意</p><p>至於阿Kay現時最希望可以與關菊英合唱，她說：「上次上《勁歌》聽到菊姐唱歌，真係覺得呢啲真係大師級，佢唱得好唱得好穩定，而且一行出嚟就好有壓台感，而且佢同我講佢有聽我啲歌，嗰一刻真係好開心，我好想同菊姐合唱。」<br> 採訪：李珮洳</p></body></html>