<html><header><meta charset="utf-8"><title>Angelababy戴紅繩賭馬博埋齋</title></header><body><h1>Angelababy戴紅繩賭馬博埋齋</h1><p>Angelababy佳節狂歡，扮性感女神夢露在新搬的1500呎九龍城新居，開復古扮相派對。昨日她到沙田馬場出席今年最後一個賽馬日，戴上紅繩增強運氣搏殺。</p><p>今年最後一個賽馬日，昨日在沙田馬場舉行，不少名人都入場試試運氣，胡家驊吳婉芳、何志平胡慧中、Piaget香港代理邱楊寶春的兒子邱子傑夫婦，以及趙世光與待嫁女兒趙式和等。</p><p>Fans有貼士</p><p>甚少入場的𡃁模Angelababy，昨日和朋友入場玩，她說：「今日嚟見吓啲馬迷fans，上次有問佢哋攞貼士，希望無本生利啦。」她謂曾經試過在馬場贏了幾千元，但最後忍不到手全輸掉，她這次特別戴了幸運紅手繩，問有否穿紅底加強運氣？她說：「呢啲新年先會，媽咪教年初一着紅色，年初二着黃色。」
</p><p>扮聖誕夢露</p><p>對於緋聞男友陳偉霆（William）剛得到新城勁爆頒獎禮新人獎，Angelababy說：「見到佢攞獎，好感動，我都有SMS恭喜佢。」她謂William太忙，沒參加她在九龍城新居舉行的聖誕派對，她開心說：「我喺新屋開party，玩懷舊扮相嘅聖誕派對，我扮瑪麗蓮夢露（MarilynMonroe），仲同啲friend去咗屋企嘅停車場扮拍MV，好好笑。」<br> 曾與好姊妹JaniceMan出雙入對，問到JaniceMan有否一齊玩？Angelababy說：「大家都忙，其實我嗰日都有叫佢，不過佢唔得閒。」<br> 採訪、攝影：RitaLeung</p></body></html>