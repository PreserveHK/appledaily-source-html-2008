<html><header><meta charset="utf-8"><title>無鍵黑莓</title></header><body><h1>無鍵黑莓</h1><p>BlackBerry一直被視為行政人員專機、唔Pro唔玩，直至Pearl系加入SureType鍵盤同埋纖薄輕巧特點，才開始親民。剛由水路抵港嘅Storm，就玩盡大芒及手指操控等TouchPhone強項，更大膽飛走實體鍵盤，預留空間畀女士照鏡。無鍵黑莓？都係第一次見！<br><br>記者：陳國輝<br>攝影：陳陶鈞<br>Model：Phoebe&#13;</p><p>按壓式3.2吋芒</p><p>呢期又出TouchPhone真係有啲爛，唔係話唔Hit，不過市面手指觸控機款，品種實在太多！今次黑莓破格推出Storm，唔食老本玩實體Keyboard已經夠特別，佢仲採用全新SurePress技術，即係話，個芒除支援輕觸之外，還加入按壓式玩意，手指㩒落屏幕表面時，會產生凹陷感覺，呢款Touch新概念，操作上原意係「確定」咁解。</p><p>雙鍵盤橫直通用</p><p>飛甩實體Keyboard咁大件事，係咪代表黑莓已經豁出去？咁就不得而知。但冇晒啲掣，屏幕上依然提供模擬鍵盤，仲有兩款咁多㖭！當橫度操控，屏幕會自動顯示完整26個英文字母嘅QWERTY鍵盤；但改為直度操作之後，鍵盤會自動轉成SureType，即係單手就可以玩。唔寫E-mail嗰陣，你仲可利用FullScreen煲片，玩盡TouchPhone優點。
</p><p>DetailsCheck!
</p><p>Profile</p><p>制式：WCDMA及GSM四頻<br> 體積：112.5×62.2×13.95mm<br> 重量：155g<br> 通話時間：330分鐘<br> 主要功能：3.2吋輕觸屏幕、320萬像素相機、GPS、1GB記憶體、microSD、HSDPA、Wi-Fi<br> <br> 查詢：T-OneMobile（29888008）&#13;</p></body></html>