<html><header><meta charset="utf-8"><title>寇鴻萍夫杜拜開舖</title></header><body><h1>寇鴻萍夫杜拜開舖</h1><p>寇鴻萍丈夫梁廷鏘（Patrick）昨日生日，前晚寇鴻萍與女兒唐貝詩、唐貝欣在中環FEVAR開派對倒數慶祝，汪詩詩、汪圓圓、榮文蔚、蕭定一、黃百鳴夫婦等都有到賀。</p><p>北京開第四店</p><p>寇鴻萍送了鑽石十字架給丈夫，兩個女兒則買了一隻數千元的白色閃石ToyWatch做禮物，寇鴻萍說：「Patrick鍾意啲閃令令嘅嘢，啲女話買隻閃錶畀Patrick去玩去蒲戴，撞花整爛都唔肉赤。」梁廷鏘生日願望則如賭王何鴻燊一樣希望「海嘯快啲走！」皆因下月北京開第四間采蝶軒，未來他更會進軍杜拜，他說：「啱啱簽咗約，會開一間6000呎采蝶軒，大約年中後會開成，最特別係喺中東開舖，唔可以賣豬肉，所以到時冇叉燒賣。」<br> 採訪：DebbieLum</p></body></html>