<html><header><meta charset="utf-8"><title>妻怨老公冇手尾</title></header><body><h1>妻怨老公冇手尾</h1><p>網友suilangmui對於老公經常「冇手尾」，已達致「話佢話到口都臭」的階段，面對亂糟糟的家居，她曾嘗試「幫佢執，執完唔夠兩日又死灰復燃」，她只好貼出其夫雜物房混亂不堪的圖片，與一眾網友「分享」，並求教解決方法。<br> 不少網友笑稱，發現「原來我老公都唔算太差」！網友PANGPANGCHUNG看罷後更笑稱：「唔睇字齋睇相，我以為你畀人爆格。」家寶媽媽建議樓主，購買一個有大門的櫃予丈夫專用，規定他只可將物品放入櫃內，「關門睇唔到就算」。網友premum2006指出「男人會覺得storeroom唔使咁亁淨整齊都得，『架生』就梗係污糟㗎喇」。<br> Net人十分明白家人「冇手尾」的苦況，因為Net人也有家人每每打開櫃桶後不會關上，曾令Net人早上起床，驚見一屋櫃門全部打開的情景，還以為家中有鬼呢！<br> <br>  http://forum.baby-kingdom.com/viewthread.php?tid=1541791&amp;extra=page%3D3 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。<br> 請附姓名、電話及電郵地址，電郵到：mailto:news@appledaily.com</p></body></html>