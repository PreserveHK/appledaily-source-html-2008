<html><header><meta charset="utf-8"><title>「睇住佢哋長大好難忘」<br>Stephy俾Fans搞喊</title></header><body><h1>「睇住佢哋長大好難忘」<br>Stephy俾Fans搞喊</h1><p>鄧麗欣（Stephy）日前與fans慶祝歌迷會成立一周年，Stephy聽到歌迷的心聲後，感動得忍不住流淚，並大讚歌迷精叻乖巧，她更與歌迷玩遊戲，共晉午餐。</p><p>鄧麗欣的歌迷會「StephyFantasia」日前在尖沙嘴一酒店舉行成立一周年慶祝活動，歌迷知道Stephy忙於工作，所以慶祝活動的節目全由歌迷安排。<br> Stephy到場時首先與歌迷切蛋糕、開香檳慶祝，之後歌迷便與她分享成為她的歌迷及歌迷會成立一周年的心聲，Stephy聽後非常感動，當她上台致謝辭時，說不到幾句便哭起來，最後嗚咽着說：「我真係冇乜好講，你哋做得好好，好多謝你哋。」</p><p>讚歌迷長情</p><p>之後，Stephy與歌迷玩集體遊戲，又與歌迷享用午餐，Stephy坦言：「好開心，咁快就成立咗一周年，好似啱啱成立咁，其實我都知啲歌迷好忙，因為好多都讀緊書，要為會考努力，不過都仍然將個活動搞得咁好，真係好乖。」<br> 問到Stephy與歌迷最難忘的經歷？她說：「每次聚會都好難忘，不過有啲係9個Cookies嘅時候跟到我𠵱家，睇住佢哋長大，又咁支持我係最難忘。」Stephy透露每次歌迷聚會必被歌迷搞喊，今次也不例外，她笑說：「佢哋次次都好衰，成日整埋晒啲好感動嘅嘢，搞到我忍唔住喊，不過我都覺得自己好幸運，有一班咁好嘅歌迷。」<br> 採訪：胡比　攝影：葉君海</p></body></html>