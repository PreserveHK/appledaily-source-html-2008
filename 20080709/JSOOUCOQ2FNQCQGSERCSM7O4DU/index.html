<html><header><meta charset="utf-8"><title>阿Sa：阿嬌仲有啲唔開心</title></header><body><h1>阿Sa：阿嬌仲有啲唔開心</h1><p>女子組合2R、韓君婷、蔡卓妍（阿Sa）、麥浚龍（Juno）和前新聞之花張寶華等，昨晚也在將軍澳邵氏影城出席Swarovski活動。</p><p>Juno事業愛情雙贏</p><p>阿Sa雖然與Juno同場，她卻說：「我唔知佢嚟。」對於Juno和陳冠希（Edison）近日不約而同推出為四川賑災的慈善熊貓tee，阿Sa說：「做生意梗有啲嘢爭。」<br> Twins拍檔鍾欣桐（阿嬌）被指到荷李活做「大茄」，阿Sa力撐說：「我搵過佢兩次，每日都有通電，公司同事一得閒就會搵佢，始終佢仲係有啲唔開心，我哋講啲開心嘢開解吓佢。」<br> Juno表示慈善tee反應很好，他說：「2,000件喺3日內賣晒，籌咗100萬，會加第二批。」Juno被指與Edison鬥女人又鬥tee，是否希望雙贏？他說：「愛情要遇到先，愛情同善事一樣，冇話輸贏，可以幫到人就OK。」至於被指設計tee品味一致，他說：「熊貓係四川icon，我冇諗咁多。」此外，張寶華與西裝男伴十指緊扣到場，2R和韓君婷都打扮性感亮相，大晒身材鬥搶鏡。<br> 採訪：王崇穎、張俊銘<br> 攝影：陳志嵐</p></body></html>