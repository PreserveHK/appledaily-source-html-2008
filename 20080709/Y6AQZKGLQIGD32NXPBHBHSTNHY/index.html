<html><header><meta charset="utf-8"><title>完美主義2：Kama奇妙世界Sample真不細小</title></header><body><h1>完美主義2：Kama奇妙世界Sample真不細小</h1><p>睇電視都有教「慳得一蚊得一蚊！」，想慳錢而又有着數，咪錯過以下Sample攻略。作為美麗消費者，就算簡單買支護膚品，都想個Sales姐姐臨尾送支新貨Sample畀自己試，仲要最好唔係錫紙包裝便宜貨！繼熱唱廣告歌「喜有此禮」，以Kama為主的廸士尼小小世界三女，今日就話你知，只要識揀地方，識揀牌子，Sample不比世界小！<br><br>記者：陳諾堯<br>攝影：譚盈傑<br>Model：Kama、Louisa@Elite&amp;AK@Stagemodels<br>Makeup&amp;Hair：phoebe_masefield@yahoo.com.hk<br>&#13;</p><p>貪靚Kama　齋𡁻唔吞</p><p>一個邦民廣告彈出的Kama，扮靚哲學幾搞笑：「媽咪成日煲湯畀我飲，但其實我媽咪煲湯好難飲！所以我寧願飲健康工房嘅湯水！」Kama除寧飲街邊靚湯外，仲鍾意用WiiFit來KeepFit，果然後生可畏！「我一得閒就會用WiiFit玩踏板舞，如果跟足晒佢咁跳，真係一定會出身大汗！仲有……我好鍾意食梳打餅，但係為咗唔想肥，我會淨係口𡁻但唔吞，𡁻完就吐番出嚟！」<br> 講到化妝，Kama話最鍾意買Mascara，搽之前還一定要搽Base，等睫毛纖長持久鬈曲。「我個人好衞生，覺得成日戴住頂帽個頭會臭，就開始用噴髮香水，日本都好Hit！仲有我最鍾意帶Sample出街用，細細件方便又可愛，又可以試多啲唔同產品。」&#13;</p><p>至筍Sample全攻略</p><p>要做至筍Sample，就一定要樣靚，同原裝一樣，仲要有番咁上下Volume，夠襟用至得。搵勻多個牌子，Clinique送的Sample最筍，M.A.C則以其黑色為主的型格包裝引死Fans！再本住細細支好過細細包的精神，搜羅幾個慷慨正Brand，基本上係人係鬼，只要一有幫襯就送適合妳肌膚的Sample，3ml、5ml到10ml都有，寒酸錫紙包裝我唔會要！
</p><p>（左起）CliniqueMoistureSurge7ml、FullPotentialLips2.4ml、HighImpactMascara4g（d）<br> <br> 呢3樣Sample都係小記心水，個樣同大支原裝冇分別，買大送細都咪話唔筍！</p><p>CliniqueDermaWhiteAdvancedBrighteningEssence9ml（d）<br> <br> 原裝的美白精華都不過是30ml，而支Sample都有9ml，有成1/3呀！</p><p>（左起）BIOTHERMHOMMECleansingGel5ml、BiopurOne-minuteUncloggingMask5ml、MattePur10hMatteComplexion5ml（c）<br> <br> BIOTHERM試用裝全是5ml，亦是最新系列，正。&#13;</p><p>（左起）M.A.CPrep+Prime6ml、ProEyeMakeupRemover6ml、CleanseOffOil6ml、StudioPerfectFoundationSPF15PA+（f）<br> <br> 基本上一買任何M.A.C產品就可攞試用裝，仲要係品牌最好用嘅產品。</p><p>MenardFairlucent10ml（左）、Beauness10ml（右）、HerbMask9g（前）（g）<br> <br> Menard的Sample好耐用，大部份都有成10ml。&#13;</p><p>DiorL'orDeVieLaCreme3ml（e）<br> <br> 用開Dior的朋友都知L'orDeVie是最貴一條Line，一支Essence都要成3千蚊。現凡購買任何L'orDeVie產品，都可獲贈L'orDeVie系列的Sample乙盒，買Essence就送妳乳霜3ml試用裝。&#13;</p><p>AvedaGreenScienceLiftingSerum5ml（b）<br> <br> 但凡購物，皆可免費獲贈8月才推出的GreenScience菁緻緊緻精華試用裝乙支（價值$108），30ml裝則要$650，率先體驗植物強大的修復力。&#13;</p><p>AnnaSui永不落空</p><p>AnnaSui玫瑰花產品包裝已迷死好多粉絲，好多女仔都係因為被其Packaging吸引，才不停追隨新產品和限量版妝物。今個月又有優惠，只要買任何唇部產品，就有一張「玫瑰唇膏擦擦卡」，逢擦必有獎，Sample獎品最少都有4ml粉底，最勁仲有機會得到AnnaSui08年手袋，睇吓以下有幾多唔同靚Sample就知抵玩啦！（a）
</p><p>（左起）AnnaSuiWhiteningFluid25ml、50ml、WhiteningIntensiveSerum10ml、WhiteningEmulsion10g、ProtectiveFluidFoundation4ml
</p><p>（左起）AnnaSuiProtectiveFluidFoundation2g、WhiteningMoistureMask18ml
</p><p>查詢<br> （a）AnnaSui　21968796<br> <br> （b）Aveda　27373026<br> <br> （c）BIOTHERM　25063396<br> <br> （d）Clinique　21968480<br> <br> （e）Dior　22657728<br> <br> （f）M.A.C　25919833<br> <br> （g）Menard　34263866</p></body></html>