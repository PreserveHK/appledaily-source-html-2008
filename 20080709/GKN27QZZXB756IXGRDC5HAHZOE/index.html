<html><header><meta charset="utf-8"><title>趾南</title></header><body><h1>趾南</h1><p>夏天，命定是個騷美腿晒靚甲的季節。行出街，十個有八個女仔都係踢凉鞋，十隻腳甲盡晒人前，想唔整靚佢都唔得。今次我哋有美甲專家教路，教妳簡易在家DIY，畫出今季至Cool至Cute腳甲，仲要教妳襯埋3款大熱凉鞋，到時想唔日日着凉鞋都唔得啦！<br><br>記者：陳諾堯<br>攝影：譚盈傑<br>Model：CarolYeung@Stagemodels<br>美甲師：ConnieWong@10PerfectNails<br>凉鞋提供：Zhoppetizer（35800091）</p><p>甲油7日鮮</p><p>唔知大家知唔知，搽甲油最少7日就要換一次呢？美甲師Connie話因為搽甲油的指甲會變黃：「最多7日換一次，抹咗舊嘅甲油，再搽新鮮嘅上去，咁起碼冇咁傷，仲要每日一有時間就滴CuticleOil，等指甲得到營養滋潤。夏天好多女仔都鍾意着凉鞋搽腳甲，如果連續幾個月係咁搽，腳甲會好快唔健康，所以做Gel腳甲會好好多，甲油唔會直接接觸到真甲面，打理方便之餘，甲形都會隨住變靚。」</p><p>搽手或腳都好，為怕出界Connie話要有支Corrector傍身。</p><p>黑白Gladiator</p><p>現今世人認真鍾意緬懷過去，而最近大行其道的復古羅馬Gladiator鞋款就是例子。要襯Gladiator凉鞋，甲款別過份花巧，因對鞋本身已經夠花，所以最好畫以線條為主、顏色對比大的款式。想Sharp啲可黏粒石點綴。</p><p>Steps</p><p>1.上完底油後在整隻腳甲塗上最少兩層白色甲油。然後上黑色法式邊。</p><p>2.隨意在法式邊上畫幼白邊。最後再在法式邊上隨意加上銀線，並髹上面油。</p><p>踢拖螢波點</p><p>Dot柄熱已有一段時間，咪以為畫波點甲好易，其實好考功夫，因要有滴珠效果，腳甲面積越大就越難，手有微震都唔完美。黑白或兩色波點就見得多，既然今夏興玩螢光色，索性放上腳甲再襯寡寡哋嘅人字拖，顯平凡中的不平凡！</p><p>Steps</p><p>1.先在整隻腳甲塗上最少兩層白色甲油，然後用螢光粉紅甲油滴上大細波點，再滴螢光橙波點，波點可以重叠。</p><p>2.再先後滴紫色及黃色波點，最後塗面油。</p><p>至潮SmilyFace</p><p>今個夏季無論妳睇緊《ViVi》又好、《Zipper》都好，總見SmilyFace熱潮，通街通巷日本妹都哈哈笑上身！今次我哋玩呢款閃石SmilyFace就要對住街外人笑先夠Kawaii，如果唔鍾意用橙色，都可以用其他顏色代替，先決都係要同對凉鞋襯色，而襯Girlish可愛凉鞋就最啱。</p><p>Steps</p><p>1.上底油，先在整隻甲塗最少兩層橙色甲油。再用幼顏料筆沾黑色甲油，畫上單眼SmilyFace。</p><p>2.在需要黏石位塗面油，將小黃石平均黏上。畫完哈哈笑後最好待20分鐘才黏石。</p><p>3.最後黏上大藍色閃石。</p><p>完美十指$288</p><p>10PerfectNails出名用料靚兼專業，只係平日求其去一間美甲店修手腳，平均都要最少$300，但今次為慶祝喬遷安蘭街新舖，實行益蘋果讀者，以首次試做優惠價$288（原價$570），等妳親身試吓佢哋卓越嘅手甲腳甲修護服務，另外更附送巴拿芬蠟手或足部護理（價值$120/$180）和essie甲油一支（價值$50）。<br> <br> *憑此印花可以$288享有首次「卓越手甲＋腳甲修護」優惠，有效期至08年7月31日。必須電話預約，並說明行使此項優惠。<br> <br> *影印本無效。如有任何爭議，本報概不負責。<br> <br> ‧必須憑報紙上的印花才可享有優惠。<br> <br> 10PerfectNails（31040730）<br> 中環安蘭街9號4樓</p><p>查詢<br></p><p>（a）DHC　21110011<br> <br> （b）ettusais　25063180<br> <br> （c）KesalanPatharan　36079500<br> <br> （d）LCN　25737777<br> <br> （e）Missha　24813380<br> <br> （f）NailTech　21390014<br> <br> （g）Skinfood　24082118<br> <br> （h）10PerfectNails　31040730</p></body></html>