<html><header><meta charset="utf-8"><title>害怕35歲後年老性衰<br>28歲方力申急雪精子保後代</title></header><body><h1>害怕35歲後年老性衰<br>28歲方力申急雪精子保後代</h1><p>方力申年屆28，他希望35歲前事業有成，然後結婚生兒育女，為免年紀越大生育能力會下降，他有意效法外國運動員越早生越好的想法，正計劃先將自己的精子雪藏，留待將來使用。</p><p>方力申與鄭欣宜昨日以太陽計劃愛心大使身份，在佐敦出席「太陽計劃2008OnYourMark齊起步Sing&amp;Dance學界迎奧運大匯演」開幕儀式，並與全場及同步收聽港台節目《瘋Show快活人》的10萬名中、小及幼稚園學生合唱《WeAreReady》。</p><p>父母好幸福</p><p>小方甚受現場的小朋友愛戴，幾乎把他包圍住，小方對此也感到意外，他說：「好耐冇同小朋友做活動，我都覺得好意外，呢種感覺好正，我自己都好鍾意細路仔，將來一定會生，生四個可以組個泳隊，兩個都唔錯，都要睇吓自己嘅能力，因為教得唔好係父母嘅責任，最幸福係我父母，生到兩個咁乖嘅仔，所以我好大壓力。」<br> 為下一代着想，小方正考慮盡早將自己的精子雪藏起來，小方說：「前兩日睇到新聞話男人要35歲前生BB，唔係嘅話機會會越嚟越低，外國好多運動員都好早有小朋友，因為年輕啲生嘅下一代會優質啲，我諗緊有邊度可以畀我雪定啲精子留嚟日後用，希望喺35歲前可以出人頭地，然後成家立室。」&#13;</p><p>欣宜撐婷婷</p><p>此外，欣宜的好姊妹謝婷婷進軍娛樂圈，欣宜大表支持，她說：「婷婷講得好啱，入唔入行都俾人跟，佢有同我傾過，不過冇問過我意見，我亦都冇資格畀意見，我覺得佢一定得，佢係一個堅強女仔，又係靚女，仲有魔鬼身材。」<br> 採訪：魯萍　攝影：陳順禎</p></body></html>