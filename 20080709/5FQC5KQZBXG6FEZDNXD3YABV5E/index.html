<html><header><meta charset="utf-8"><title>葉翠翠事先張揚買名車</title></header><body><h1>葉翠翠事先張揚買名車</h1><p>葉翠翠、區俊濤與陳美詩等昨日出席在中環舉行的「i-Taxi」啓播禮，翠翠表示自己經常乘的士，不過她都打算考車牌，她說：「以前成日諗搭的士平過養車，所以咁大年紀都冇考過車牌，但𠵱家成日俾人取笑，咪的起心肝考牌囉。」</p><p>「未收電話騷擾」</p><p>購入兩個總值3,000萬元的豪宅後，問葉翠翠是否要有名車陪襯故特意考牌？翠翠說：「梗係唔係，我都同屋企人講過，到時都預咗會俾人講。」對於最近有不少女星被電話性騷擾，問她有否遇過騷擾？她說：「入行後都未試過，可能所有冇來電顯示嘅電話，我都唔會聽，少咗機會。」<br> 此外，區俊濤兄長日前涉嫌駕車撞死人一事，他被問及兄長情況，他說：「我都有成日陪住佢，多謝大家關心，希望死者家人節哀順變，我都會繼續正常工作，唔會影響到我。」<br> 採訪、攝影：胡比&#13;</p></body></html>