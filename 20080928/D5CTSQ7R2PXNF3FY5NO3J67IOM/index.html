<html><header><meta charset="utf-8"><title>中環在線：微軟高層𢭃近億獎金 - 李華華</title></header><body><h1>中環在線：微軟高層𢭃近億獎金 - 李華華</h1><p>金融海嘯蹂躪下，花旗華爾街瀰漫一片愁雲慘霧，唔少打工仔都擔心裁員、cut花紅，但愁雲背後，微軟高層仍然享受緊加州陽光，穩袋可觀薪酬，預計明年可𢭃得近億美金獎金。<br> 據美國《西雅圖時報》報道，微軟上個禮拜四提交新修訂嘅高層獎金激勵計劃，一眾高層包括CEO巴爾默最多可以獲分相當於公司09年度營運收入嘅0.35%作為獎金。<br> 根據微軟最新預測，公司09年度嘅營運收入將介乎263億至269億美金，按此計算，微軟高層最多可以攞到9415萬美金獎金。<br> 不過，呢個激勵計劃設有獎金上限，每名高層每年最多只可以分到2000萬銀，而微軟嘅薪酬委員會亦會根據公司業績表現，決定係咪減少甚至取消獎金。所以微軟高層唔係話蹺埋雙手白𢭃獎金，公司業績差隨時一個仙都冇。</p></body></html>