<html><header><meta charset="utf-8"><title>九字頭：傅穎鬈髮熱爆謝師宴</title></header><body><h1>九字頭：傅穎鬈髮熱爆謝師宴</h1><p>小記年代，同學們都諸多藉口不出席謝師宴，因為嫌價錢貴。不過近年情況不同，距離謝師宴還有大半年時間，已見網上討論區出現很多關於謝師宴的留言，關心的不是老師會不會出席，而是當天的打扮。花一千幾百裝身已屬小兒科，還會找專人化妝set頭做衣服，大陣仗到跟去ball有得比。<br><br>記者：劉明慧<br>攝影：楊錦文<br>Makeup：Gipsy@Gipsyimagemakeup（81017268）</p><p>化妝師Gipsy
</p><p>化妝+髮型學生價：$250-$350<br> （三人以上獲九折）</p><p>今年興傅穎長曲髮</p><p>有開化妝班的Gipsy，在過去一年約有150個女生找她化妝set頭出席謝師宴：「佢哋好多都唔識化妝，只會拎本雜誌如《Non-no》、《CUTIE》畀我作參考。最近就拎《女人我最大》呢本台灣雜誌。上年唔少女仔要求化楊丞琳個粉紅妝和set佢個齊蔭頭，今年就興傅穎長曲髮型同化妝囉！」</p><p>08'謝師宴造型</p><p>斯文香檳裙</p><p>★香檳色lowcut裙$498/a<br> <br> ★JK米色外套$399/b<br> <br> 髮型：可先將長髮夾成微曲，紮起放側邊，感覺斯文又活潑。</p><p>化妝：綠色眼影配粉紅橙胭脂，突出少女清新自然的味道。</p><p>型格吊帶黑裙</p><p>★碎花黑蝴蝶onepiece裙$899/b<br> <br> 髮型：頭髮上可加少少highlight，令層次分明。</p><p>化妝：紫色眼影可突出眼睛，淡粉紅胭脂就能配合cooltone。</p><p>花千元做衫只為一天</p><p>上年參加過謝師宴的Koei，說她的朋友，早在大半年前已四周籌備服飾：「謝師宴大約在6月中，但我有同學過年前已去搵衫，亦有同學使八百蚊訂做晚裝裙，加埋手袋和高踭鞋，全數過千，就只係着一晚。」而Koei自己就花了大約七百元：「最初買咗一條onepiece裙，後來覺得太casual，於是再買一條款式簡單但較莊重嘅裙，好等日後可着多幾次。」同是上年畢業的Joey，就花了幾百蚊裝身：「條裙約二百蚊，鞋一百，個袋就借番嚟，唔想咁貴買個袋用一次就唔再用。」</p><p>顯示大個仔大個女</p><p>雖然要花這麼多錢，但Koei話都是想尊重場合：「其他人可能想表現自己，但我只係想配合番個場合，始終喺酒店搞，無埋由着tee同牛仔褲出現啫。」而今年將會參加謝師宴的阿紫就說，還未有打算：「我未諗會着咩衫，不過都會以簡單為主，但我見過師兄師姐佢哋個個好緊張，使成千蚊買衫裝身，可能想表現自己大個女大個仔啩。」<br> 在百利Modern賣晚裝的Carrie說，近年越來越多女生買晚裝去謝師宴：「佢哋年頭已經嚟揀裙，上年興吊帶及膝泡泡裙，今年就興收身cutting及傘裙。」&#13;</p><p>a.Modern（61321204）<br> b.RomiRomi（23112993）</p></body></html>