<html><header><meta charset="utf-8"><title>劉美君、林珊珊話當年</title></header><body><h1>劉美君、林珊珊話當年</h1><p>劉美君為無綫音樂台拍攝特輯《情迷一夜劉美君》，前晚在將軍澳電視廣播城錄影，她請來曾志偉及林珊珊擔任嘉賓，錄影廠內還有一個木馬佈景，劉美君說：「珊珊係我細路仔時候嘅好朋友，係中學同學，我哋媽咪日日嚟接放學，我哋係好好嘅傾訴對象，大家有好多難忘事。後來珊珊去咗主持《勁歌》，我有幫佢湊兩個女，我同佢唔係三言兩語講得晒，好在大家咁多年都冇乜點變，好多朋友笑我哋係不老傳說。」</p><p>開個唱喪玩</p><p>邀請曾志偉因為他們曾合作拍電影，劉美君說：「志偉係我喺電影界嘅朋友，我個人好開心，好少有唔開心事，所以冇乜感人事分享。」稍後她會舉行兩場演唱會，屆時會邀請林憶蓮、蘇永康等擔任表演嘉賓，她希望有一個喪玩演唱會。<br> 採訪、攝影：卓寶花</p></body></html>