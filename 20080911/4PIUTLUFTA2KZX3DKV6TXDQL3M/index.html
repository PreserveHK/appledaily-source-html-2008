<html><header><meta charset="utf-8"><title>200mm攝女王　卡片機重炮</title></header><body><h1>200mm攝女王　卡片機重炮</h1><p>黎民百姓對鏡頭抗拒程度，香港人認了第二，無人敢認第一。若某日沙灘上，見到可人兒想借機以影相親近，即使用盡美麗謊言，也切勿膽粗粗即隊部機埋去就話要影。做人有時含蓄少少，配合7.1倍光學變焦重炮，毫無侵略性地拉近距離，來一招可遠觀而又不褻玩，要識新朋友有幾難？<br><br>記者：陸俊雄<br>攝影：王文忠<br>Model:Wing@PureModels</p><p>繼續強大變焦</p><p>RicohGR或GX系列，黑色機身早已成潮人必玩！奈何GR沒有光學變焦，GX也是普通3倍咁大把，型但唔夠玩。想要黑、又勁Zoom，可以諗諗最新一代R10，行機昨日剛見街，繼續採用28至200mm、7.1倍光學變焦鏡頭之餘，顯示屏由上代2.7"增值至3"，影相時也新增水平儀顯示輔助，鍾意影Wideangle、玩駁相就最適合不過。<br> 見風和日麗，到清水灣實試7.1倍光學變焦有幾強。站在離更衣室40多米遠的大樹下，輕撥R10右上方的圓形掣，即可看到鏡頭Zoom至更衣室上的「ClearWaterBaySecondBeach」字樣上，肉眼真係點矇都睇唔到！</p><p>扮中底靚靚試相</p><p>不少人都愛Ricoh的GR和GX系列那個1:1橫直比的相片比例，潮人品評係好有中低菲林feel，唔想太花費4、5千買機，RicohR10用$3,180就可以平玩。</p><p>微距近到撞鏡</p><p>28mm廣角鏡、7.1倍光學變焦，以3千鬆的價錢來說相當抵玩。但我份人勁貪心，試埋個微距怎樣。R10寫就寫最近距離是1cm，看來跟坊間大圍一樣，但我手多多將鏡頭隊近至貼住塊樹葉時，少於1cm情況下竟然都仲對到焦；但提醒用家不要微距到得意忘形，錯手影硬物近至隊花鏡頭，肯定肉赤。</p><p>RicohR10Profile</p><p>CCD像素︰1,000萬像<br> 鏡頭︰28-200mm、F3.3-5.2<br> 變焦︰7.1倍光學<br> 感光度︰ISO80-ISO1600<br> 內置記憶︰54MB<br> 尺寸︰102×58.3×26.1mm<br> 查詢︰22925111</p></body></html>