<html><header><meta charset="utf-8"><title>中環在線：玩具大王筍價入貨 - 李華華</title></header><body><h1>中環在線：玩具大王筍價入貨 - 李華華</h1><p>自從金融海嘯爆發，唔少廠家陷入困境，就連「玩具巨頭」合俊都因財困，內地廠房關閉，要申請清盤。不過，同樣係生產兼代理玩具起家，人稱「玩具大王」嘅旭日國際蔡志明，反而喺呢個時刻出手買貨，一擲七億三向大馬糖王郭鶴年買入尖沙嘴安達中心。</p><p>郭鶴年減價四成</p><p>呢宗大額交易曝光後，市場嘩然之餘，亦不禁佩服蔡志明嘅眼光，有膽喺呢個時勢人棄我取，果然係投資老手。<br> 聽講安達中心早前叫價12億，今次七億三賣畀蔡志明，足足減價三成九，明顯係繼馬榮成買倚巒後，另一單執平貨交易。不過，聽聞安達中心唔係百分百由嘉里（683）持有，有兩個業權由政府揸住，如果真係咁，蔡志明想買嚟重建就有啲困難，不過，相信佢入市之前都應該摸清個底先做嘢嘅。</p></body></html>