<html><header><meta charset="utf-8"><title>影指DC　一篤即拍</title></header><body><h1>影指DC　一篤即拍</h1><p>單憑高像素、巨芒或輕薄等條件，已經唔可以引起玩家注意！BenQ新返蠱惑DCE1050t，獨玩一觸即拍，用手指掂住個芒，毋須按下Shutter，相機就會自己對焦兼自動影相！<br><br>記者：陳國輝<br>攝影：梁細權<br>Model：Maggie</p><p>後期「加料」更鬼馬</p><p>如果你諗住E1050t係一部拍攝功能超強嘅DC，咁就大錯特錯！現時規格嚟講，佢只配備1,000萬像素CCD，再加3倍光學變焦鏡頭，對傳統拍友而言簡直平凡到離譜！唔怕話你知，E1050t重點其實係3吋TouchScreen，除咗可用嚟玩「一觸即拍」，你仲可以幫張相加入大量「後期製作」，例如用手寫字、畫公仔，機內仲提供相框同埋十幾種對話框，任你自由發揮。<br> 拍片功能，E1050t提供WebSharingMode，讓你喺10分鐘內拍攝一套YouTube格式影片，再一條龍Upload上網，全程不假手於人，你話係咪好方便先！</p><p>Profile</p><p>有效像素：1,000萬<br> 光學變焦：3倍<br> 屏幕闊度：3吋TouchScreen<br> 儲存類型：最高16GBSDHC<br> 體積：95×57×17.6mm<br> 重量：120g<br> <br> 查詢：BenQ（23306760）</p></body></html>