<html><header><meta charset="utf-8"><title>財圈快拍：公關帶上房</title></header><body><h1>財圈快拍：公關帶上房</h1><p>美麗華酒店（071）噚日舉行股東周年大會，記者冇得入場，要開完會先可以同四叔傾到偈。為免記者喺度亁等，美麗華公關好識做，除咗有小食同飲品招呼，仲爭取時間，安排一班傳媒參觀佢哋新裝修嘅房間（圖），包括名師設計嘅標準房同套房，呢一招，唔知係咪二少李家誠度嘅橋，事關四叔喺記招上話，酒店嘅嘢「佢（家誠）打骰」咁話。<br> 葉敏儀攝</p></body></html>