<html><header><meta charset="utf-8"><title>黃宗澤護短：阿姐唔會寸人</title></header><body><h1>黃宗澤護短：阿姐唔會寸人</h1><p>汪明荃上周六在大滙演中的無禮言詞，引起外間極大迴響，不少觀眾及網友紛紛抨擊阿姐，阿姐身邊好友均盼望事件能盡快平息。黃宗澤昨日說：「呢啲都係小部份意見啫，阿姐做咗演藝事業咁多年，好尊重工作，唔會出發點係寸人，只係問唔同問題啫，加上節目又超時，有啲趕係無可厚非。」</p><p>杏兒：阿姐係霸氣</p><p>無綫總經理陳志雲則表示會安慰阿姐，他說：「𠵱家啲網民講嘢比較誇張，可能有讚嘅說話冇報道到，𠵱家文化唔同，各有唔同意見，有人講好過冇人講，我都同啲藝員講有批評就要虛心接受，我冇為呢件事檢討，阿姐咁多年經驗識得處理。」<br> 胡杏兒昨日說：「阿姐唔係好野蠻，佢只係緊張工作，各人觀感唔同，佢做慣現場節目好有經驗，阿姐係霸氣，希望大家唔好嬲，佢都係想出一分力。」楊婉儀說：「我冇睇過大滙演，唔方便評論，不過覺得阿姐係一位專業嘅司儀。」<br> 至於有線娛樂有限公司執行董事徐小明說：「我覺得阿姐做事一向認真，而且為人心直口直，相信大家聽時有所誤解。」<br> 採訪：葉雪</p></body></html>