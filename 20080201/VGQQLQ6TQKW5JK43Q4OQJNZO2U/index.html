<html><header><meta charset="utf-8"><title>主動索電話　打通𤓓到爆<br>江若琳遭靚仔Sir大整蠱</title></header><body><h1>主動索電話　打通𤓓到爆<br>江若琳遭靚仔Sir大整蠱</h1><p>現年20歲的江若琳，在電影《愛鬥大》中扮演愛認叻的女生，演得維肖維妙，原來是翻版自她的中學生活，她自爆當年跟同學打賭輸了，要向靚仔代課阿Sir索取電話，當她沾沾自喜，以為「得手」之際，才知遭阿Sir大整蠱。</p><p>江若琳和文詠珊（Janice）在電影《愛鬥大》中鬥個你死我活，二人同樣青春無敵，吸引無數少男影迷。江若琳出身小康之家，媽媽是教師，自幼對她的管教非常嚴格，當日聽到女兒要加入娛樂圈，江母100個反對，幾經親友遊說，及江若琳苦苦哀求，江媽媽才首肯，但除了開工之外，她依然要遵守家規做灰姑娘，12點前便要返家。</p><p>女同學鬥認叻</p><p>問到江若琳中學時可有與同學玩鬥大認叻遊戲？她說：「有㗎，我記得中學有個靚仔代課老師嚟代堂，佢好受女同學歡迎，有同學同我輸賭，邊個輸咗要去問阿Sir攞聯絡電話，結果我輸咗，咪硬住頭皮去問阿Sir囉！」江若琳出馬順利取得電話號碼嗎？她說：「阿Sir好大方，我一問佢就畀我。」一班懷春少女取得靚仔阿Sir電話，當然會心癢癢試打，江若琳說：「試打之後，原來個冧巴係茶餐廳電話，幾搞笑，我哋俾人大整蠱，不過事後想搵番阿Sir，佢代完課冇再嚟學校。」</p><p>媽咪湯水支持</p><p>去年在樂壇的成績不俗的江若琳，憑着甜美外貌和聲線，火速成為少男殺手，她對自己的成績甚為滿意，並承諾會繼續努力，她說：「我真係好多謝公司媽咪林太（林小明太太）嘅栽培，同埋媽咪嘅湯水支持，未來我依然會向音樂同電影雙線發展，我會努力啲，希望3年後有機會踏上紅館舞台開騷。」<br> 採訪：比華利<br> 攝影：陳俊強<br> 髮型：JamesLeeofHair<br> 化妝：諺瞳小白ofPicturesqueGate<br> 服裝：OZOC<br> 場地：香港廸士尼樂園</p></body></html>