<html><header><meta charset="utf-8"><title>洪欣明年嫁內地男星</title></header><body><h1>洪欣明年嫁內地男星</h1><p>洪欣與莫少聰當年未婚產子，誕下兒子莫鎬廉，令洪欣成為單親媽咪，早前莫少聰在亞視活動上才肯承認此事，如今二人各自逢第二春。洪欣昨日為其新代言的美容廣告拍照，並即場宣佈將於明年中跟拍拖4年的內地演員張丹峰拉埋天窗，不過婚禮形式還未決定，希望簡單為主。</p><p>兒子早改口叫爹哋</p><p>二人秘密拍拖多年，洪欣說：「我哋幾年前拍攝電影《我願意》時認識，幾個月後開始拍拖到𠵱家，佢好有安全感、責任心、細心、孝順，好錫我同我嘅家人，我嘅朋友對佢都有讚冇彈！朋友都叫我要把握，唔好放佢走！」談到求婚過程，她指男友送上大束心形玫瑰。<br> 兒子鎬廉知道洪欣再婚也很開心，她更指兒子一直都稱男友為爹哋。至於婚後可會為鎬廉改姓張？洪欣稱兒子年紀還小，會尊重他的決定。另外她表示新代言的纖體美容廣告沒限定不能生仔。<br> 採訪：林妃&#13;</p></body></html>