<html><header><meta charset="utf-8"><title>一年一度Under一折　Bauhaus劈價搶錢</title></header><body><h1>一年一度Under一折　Bauhaus劈價搶錢</h1><p>近期開倉的密度令人飽飽滯滯，只得三、四折絕對無辦法撬得開我個荷包，事關去到這個Moment，相信大家的彈藥經已用得一半有多。不過今日的開倉認真唔講唔舒服，Bauhaus一年一度的劈價開倉今日正式開波，至少廿個中、高檔牌子冧價一折起，部份甚至平到低於一折，減價期仲一直去到聖誕節後，擺明要你放假都去喪買！<br><br>記者：葉雪芯<br>攝影：梁細權<br>Model：Christine@jamcast<br>Makeup&amp;Hair：Dera</p><p>GroundZero黑色洗水皮背心<br> 原價$3,200<br> 一八折$590<br> <br> ImaginaryFoundation黑色PhotoPrintTee<br> 原價$450<br> 一一折$50</p><p>Sammi阿徐愛牌全部減</p><p>原以為講得出的FashionShop減價倉開得的都已經開晒，荷包暫時可以止血。當大家正想收手的時候，又話你知寶物沉歸底，聖誕節前堪稱最吸引的Bauhaus一折劈價Sale今日殺埋身，害大家再次蠢蠢欲動。SelectShop的開倉一定最襟睇，事關淨計牌子數量選擇都已經多到暈，包括Sammi新寵英國街牌GroundZero、法國PunkRock窄牛代表April77、阿徐ShoppingList長駐牌子之一的RNA、人如其名的瑞典平貨CheapMonday、軍褸王者AlphaIndustries、日牌洗水TeeHavana、丹麥新進Hi-End牌DesignersRemix等，牛迷就有更多選擇，例如Levi's、MissSixty、J&amp;Company等。最抵買之選不可不提澳洲牛王Ksubi，連卡佛、Joyce等名店大哥都閒閒哋仲賣緊二、三千一條的牛仔褲，家陣開倉價減到五百有找，唔掃呻笨！&#13;</p><p>Religion軍藍色有帽短外套<br> 原價$1,490<br> 一四折$220<br> <br> Havana黑色山羊圖案長袖Tee<br> 原價$890<br> 一六折$150<br> <br> Emily深灰色短褲<br> 原價$650<br> 五折$350</p><p>RNAAnimalPrint有帽外套<br> 原價$1,090<br> 二折$220<br> <br> RNA骷髏頭Dot柄Tee<br> 原價$490<br> 三折$150</p><p>Bauhaus自家牌$50蚊起</p><p>除了一眾外國牌子一折引你血拼外，另一必買貨可算是Bauhaus一系列自家品牌，通通為Bauhaus本地的設計團隊傑作，Quality絕對不比來路牌子差。但只用出入口Outlet店的價錢就可以據為己有，例如型女風格的Salad，最平去到$50執到件Tee；手工洗水比得上大牌手工的本地牛王Tough，牛仔褲和Tee一百幾十有交易；主打MilitaryStyle的80/20，原價千多元的大褸，減價後只畀零頭已經拎得走，講到呢度，我已經搵唔到一個理由唔出手狂買了！</p><p>April77黑色漆皮褸<br> 原價$3,900<br> 零八折$350<br> <br> 80/20白色徽章Tee<br> 原價$355<br> 一四折$50<br> <br> Salad灰色三個骨SkinnyJeans<br> 原價$550<br> 四五折$250&#13;</p><p>DesignersRemix灰×黑絨面大褸<br> 原價$5,890<br> 一折$589</p><p>開倉資料：
</p><p>BauhausWarehouseSale<br> 日期：即日起至12月26日<br> 時間：11:00am-8:00pm<br> 地址：九龍灣啓祥道9號信和工業中心6樓<br> 查詢：35181800</p></body></html>