<html><header><meta charset="utf-8"><title>鬥爆緋聞　千嬅自認丁家人<br>Sammi讚安仔揀女有眼光</title></header><body><h1>鬥爆緋聞　千嬅自認丁家人<br>Sammi讚安仔揀女有眼光</h1><p>鄭秀文（Sammi）前晚和真假男友許志安及劉德華一起演出演唱會，同台的楊千嬅和何韻詩不時玩安仔及Sammi令兩人成焦點，安仔不甘示弱擺兩人緋聞上枱反擊，講到千嬅緋聞男友丁子高時，千嬅即搶說：「我同叮噹好耐，同丁力一家人。」Sammi談到和舊愛安仔關係昇華時，更大讚安仔現任女友標青。</p><p>前晚「東亞華星演唱會」尾場在亞洲國際博覽館舉行，除了一眾首場歌手如鄭秀文、許志安、楊千嬅、何韻詩、王菀之、黃宗澤、農夫及at17等歌手外，當晚還有劉德華和任賢齊上陣，氣氛熱鬧。</p><p>千嬅阿詩蠱惑閃開</p><p>Sammi和安仔這對舊情人依然是當晚焦點，兩人先後唱出飲歌《唯獨你是不可取替》，當Sammi唱時安仔還在台下為她伴唱，Sammi說：「多謝佢，台下和唱嘅男人。」當Sammi和安仔、千嬅、阿詩同台演出時，千嬅和阿詩不時閃開讓Sammi及安仔成為焦點，安仔尷尬地說：「我珍惜大家合唱機會，今晚坐喺大家身邊嘅同學、朋友或者前女友，希望令你哋有美好回憶。」Sammi聞言笑稱：「我唔敢講嘢，好敏感，唔好再玩。」<br> 安仔眼見和Sammi被玩，即向阿詩及千嬅反擊，兩人即表現尷尬，安仔說：「楊同學你做乜咁緊張，你好似同隔籬班個丁同……」千嬅表示：「我同叮噹好耐，同丁力一家人。」安仔又說：「何同學，你同隔籬容同學……」阿詩笑稱：「哦，容錦昌。」</p><p>劉德華拒談朱麗倩</p><p>華仔則壓軸演出，他表示：「我當年喺華星出一張碟，只有486張銷量。」慶功宴上Sammi和安仔都不避嫌站在一起影相，問到和安仔再同台，Sammi坦言：「冇乜嘢，關係好坦然，大家昇華咗好耐。」<br> 對於安仔和現任女友被拍，Sammi大方說：「靚女喎，佢從來都有眼光，佢眼細但好有眼光。」至於安仔在台上表現尷尬是否怕女友呷醋？他表示不會。另外，問到華仔日前女友朱麗倩帶同小妹妹到新加坡看他演唱會，華仔聞言即避談：「唔會答，我冇睇報道，唔知，講落去大家仲多揣測。」<br> 採訪：王連連<br> 攝影：陳慧安、陳俊強</p></body></html>