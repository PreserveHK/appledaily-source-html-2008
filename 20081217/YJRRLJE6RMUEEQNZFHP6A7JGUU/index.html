<html><header><meta charset="utf-8"><title>應節車展：聖誕老人陪睇車</title></header><body><h1>應節車展：聖誕老人陪睇車</h1><p>一家大細去陳列室，老竇老母諗住換新車就話開心啫，細路哥九成會嫌悶，好難坐定定等大人慢慢揀新玩具，結局都係纏到你無心機睇車為止；香港福士就好醒，知道全家人都有投票權，小朋友嗰票都唔好失，加上臨近聖誕，為應節索性擺棵13尺高嘅聖誕樹喺Showroom，兼且請埋聖誕老人返嚟坐鎮，除咗搞吓節日氣氛之外，即場仲會同小朋友合照留念，而且所有人士都有機會獲得精美禮品一份㖭。<br>對於真正出錢嘅老竇，都有好消息，若喺星期六或日，到位於灣仔嘅VolkswagenHKCentre購買指定型號，如「男人浪漫」嘅GolfGTIPirelli，都有八折優惠，即係20萬就平4萬，咪話唔吸引。<br><br>記者：徐影龍</p><p>VolkswagenHKCentre</p><p>地址：灣仔灣仔道223-227號地下<br> 查詢：36989688</p></body></html>