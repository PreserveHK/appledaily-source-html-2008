<html><header><meta charset="utf-8"><title>平安夜浪漫　$400有找</title></header><body><h1>平安夜浪漫　$400有找</h1><p>距離平安夜只剩一星期，仲未決定去邊慶祝確實頭痕，靚景、靚裝、仲要好食，維港兩岸的餐廳最低消費$788起，其實去遠少少有更多$400以下的選擇，仲可以避開尖沙嘴的人潮。見此報道後，奉勸你拎起個電話即刻打去訂枱，遲咗無位，本報恕不負責﹗<br><br>記者﹕吳允冲<br>攝影﹕伍慶泉、陳盛臣</p><p>$368黃金海岸法式風情</p><p>「法國」兩字已經是多麼的令人嚮往（假若你未親身去過的話），所以平安夜情侶最好食法國菜，氣氛特別浪漫，不要以為法國菜一定好貴，LeBristol的平安夜聖誕餐有四道菜，才不過$368，不敢說食物十分正宗，不過菜式的擺設同賣相都令人賞心悅目，用料也不會將貨就價，好似前菜之一的「蟹肉鮮蝦釀甜椒配魚子醬」就用新鮮蟹拆肉，魚子醬採用丹麥貨色；法式海鮮湯更是料多過湯，內有鱈魚、三文魚、法國青口等，湯底用魚肉加鱈魚骨熬足四個鐘而成，味道不腥，只覺滿滿的魚鮮味。<br> 平安夜尖沙嘴人車路不通，無謂再去同人逼啦，黃金海岸遠離市區又有情調，平日已經是影婚紗相的勝地。LeBristol位於海邊，門前充滿歐洲風情，夜景特別浪漫。再唔係可以於黃金海岸酒店留宿一晚，honey實讚你的安排wonderful。</p><p>前菜：蟹肉鮮蝦釀甜椒配魚子醬</p><p>湯：法式海鮮湯</p><p>主菜：香草牛油焗珍寶帶子伴大蝦</p><p>七吋長大蝦份量十足，日本帶子夠鮮。</p><p>甜品：鮮雜草莓酥皮拿破崙</p><p>LeBristol（24309929）<br> 屯門黃金海岸商場地下R5號舖</p><p>$380赤柱海景秘店</p><p>浪漫選擇還有赤柱，往返銅鑼灣不過20分鐘。CafeDeParis是隱身在赤柱海旁的樓上舖，是情侶間的bestkeepsecret，遠眺卜公碼頭，風景優美，訂位時記得訂windowseat。餐廳主打平民法國菜，唔使驚食到不倫不類的所謂fusion菜，食物賣相精緻，定價亦算中級，聖誕餐只收$380十分抵食。大廚話食材只用時令貨，平安夜聖誕餐主菜有紅酒和牛面頰配火雞及栗子酥或松露忌廉汁魴魚配煙鮮菇兩款揀。餐廳另有於蘇豪區分店，同一餐單收費$450。店方透露赤柱店booking已滿得七七八八。再遲一步訂唔到位，赤柱大街另有一間「法國餐廳」，毋須訂位，名字叫做Delifrance。</p><p>主菜：松露忌廉汁魴魚配煙鮮菇</p><p>CafeDeParis（28134822）<br> 赤柱大街90號2樓<br> <br> 註：聖誕餐只於24號晚供應</p><p>$300以下至抵價<br>Table18$200</p><p>Table18四道菜晚餐$200，頭盤魚子班戟，野菌忌廉湯伴小龍蝦，主菜煎海鱸伴虎蝦risotto或美國牛柳伴珍寶帶子，仲有凍青檸梳乎厘做甜品。</p><p>Table18（31489444）<br> 觀塘觀塘道418號創紀之城5期大堂上層UC-1號<br> <br> 註：聖誕餐只於24及25日供應。22日前預訂24/12聖誕餐有九折優惠。</p><p>FINDScafeNbar$268</p><p>FINDS氣氛casual又有露天位置，聖誕餐是芬蘭的傳統聖誕菜﹕豆蔻白甘筍湯、頭盤三文魚麥多士、主菜有忌廉汁豬腩肉或鱈魚伴沙律，甜品焦糖燉蛋，夠晒北歐特色。</p><p>FINDS（21968433）<br> 九龍站圓方3樓平台R004號舖<br> <br> 註：即日起供應至25日，24及25日須付50%作訂金。</p><p>CafeDuvet298</p><p>CafeDuvet最特別是露天位置的梳化床。聖誕餐三道菜：頭盤煙三文魚或法式海鮮湯，主菜火雞、蒜茸大蝦或劍魚扒，甜品dessertplatter，勝在選擇多環境好。</p><p>CafeDuvet（29870966）<br> 愉景灣DDeckG06店<br> <br> 註：聖誕晚餐只於24日當晚供應，最少兩人用。</p></body></html>