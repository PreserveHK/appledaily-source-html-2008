<html><header><meta charset="utf-8"><title>Rain菲島晒肌硬銷</title></header><body><h1>Rain菲島晒肌硬銷</h1><p>韓國天王Rain早排去咗菲律賓幫自家時裝品牌SixtoFive影嘅靚相已經有得睇，佢喺相入面半裸上身硬銷牛仔褲，大晒朱古力色嘅結實肌肉同假紋身，又喺藍天白雲下拉起品牌旗幟擺出多款型格甫士。另外，佢會為李孝利於聽日同後日舉行嘅演唱會擔任嘉賓，咁忙都肯幫手撐場，認真唔話得！</p></body></html>