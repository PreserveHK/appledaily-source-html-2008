<html><header><meta charset="utf-8"><title>廣末湊仔老公搵食</title></header><body><h1>廣末湊仔老公搵食</h1><p>日本女星廣末涼子老公岡澤高宏，最近喺台灣為佢嘅個人服裝品牌開第一間專門店，仲經常日台兩邊飛。上周情人節，廣末單拖搭的士送3歲兒子宏志返學，當日抱住個仔嘅廣末挽住囝囝嘅鞋，匆忙走入幼稚園，之後搭的士走。到黃昏，由一女性友人代廣末接放學。岡澤所屬嘅事務所話，情人節當日岡澤收到廣末同個仔做嘅朱古力，證明兩人感情好好。</p></body></html>