<html><header><meta charset="utf-8"><title>中環在線：彤叔細佬百年歸老 - 李華華</title></header><body><h1>中環在線：彤叔細佬百年歸老 - 李華華</h1><p>新正頭天寒地凍，唔知係咪真係凍過龍，好多有病喺身嘅人或者老人家都頂唔住！就以上市公司圈子計，繼先排盈進（1386）個主席，同埋隆成（1225）個副主席之後，噚晚新世界發展（017）出通告，宣佈非執行董事鄭裕培（即係彤叔鄭裕彤個親細佬）噚日與世長辭。<br> 根據公司年報顯示，細彤叔幾年嘅培叔，喺1970年起出任新世界董事，同時佢仲係周大福企業董事。<br> 培叔雖然係順德聯誼總會永遠名譽會長、順德市政協，但為人頗低調，根據資料顯示，1954年佢由鄉下順德落嚟香港拍住大佬搵食，極鍾意捐錢返鄉下做善事回饋祖家，由教育、老人院以至修橋鋪路乜都有捐，100%係善心爆棚嘅長者，華華喺呢度祝願佢早登極樂，並向彤叔講聲節哀順變！</p></body></html>