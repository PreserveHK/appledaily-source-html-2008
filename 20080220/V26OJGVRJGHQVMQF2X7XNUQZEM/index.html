<html><header><meta charset="utf-8"><title>HD-DVD撤退變獨市<br>Blu-ray機不升反跌</title></header><body><h1>HD-DVD撤退變獨市<br>Blu-ray機不升反跌</h1><p>投入Blu-ray定HD-DVD陣營？好多人之前都仲係十五十六，但隨住東芝本周正式宣佈下月底前停止有關HD-DVD業務，大家的出機策略馬上變得明朗化。以華仁會舊員工及老主顧合資重開嘅「華仁影音」，秉承一向反應快、減價能力特強原則，第一時間大玩高清、Blu-rayPlayer大冧價，馬上出機係時候喇！<br><br>記者：朱崇德<br>攝影：伍慶泉<br>Model：Eunice</p><p>專業級數　平價王</p><p>PanasonicDMP-BD30係呢期以水貨引入最人氣之機！基本畫質細緻、色標，AV界行內評價可媲美過萬元的Pioneer機王；更強係玩到時下最流行的Bitstream，簡單嚟講可以將原音數碼訊號不作任何處理，經HDMI線（1.3版本）直入AMP內做Decoding。須知專業嘅AMP點都靚聲過一部Player，而且DTS-MA及True-HD兩種最高音效規格，都可以Bitstream玩盡7.1聲道，係暫時市場上性、價比最高且功能極齊機款，唔少發燒玩家甚至製碟公司工作人員都以此機作Player。</p><p>SONYTrue-HD7.1聲道最強</p><p>始終SONY係Blu-ray制式發起者，好多人對它特別鍾愛。論畫質無可挑剔，細緻色準，至於音效方面配置1.3版本HDMI插口，可以玩Bitstream，不過只限於True-HD7.1聲道，至於DTS-MA就未能對應。不過以香港現時香港賣街的Blu-rayPlayer嚟講，規格以佢最高。</p><p>最平玩Bitstream5.1聲道</p><p>SAMSUNG呢部BD-P1400係新年期間最新落場之機，暫時喺市場上價錢最平。內置1.3版本HDMI插口玩到DTS-MA及True-HDBitstream機種，不過只對應到5.1聲道，有辣有唔辣！畫質上用超過40吋LCDTV或Plasma尚算OK，但玩投影機就建議前兩部。</p><p>另類高清享受<br>駁電視專睇高清相</p><p>T200都可算呢期熱門卡片DC，800萬像素配DSLR同等之BIONZ影像處理器，只要配上底座就可以玩高清相片播放。功能方面，鏡頭行蔡司Vario-Tessar、5倍光學變焦鏡頭，擁有35-175mm變焦能力。</p><p>1080i高清攝錄機</p><p>齋睇片？不如自己拍吓HD片，SONYHDR-SR7E能拍攝1080i高清Movie，內置CMOS感光元件，最高可拍攝320萬像影像，使用最頂級蔡司T*10×光學變焦鏡頭，內置60GB硬碟盤，最長可拍22小時影像片段。機身配備底座，可將拍攝影像經HDMI線直駁電視。</p><p>HD-DVD撤退前遺作</p><p>ToshibaHD-E1係今次減價機中唯一HD-DVD機，雖然新機宣佈停產，不過佢嘅Player仍然有叫座力。原因係好多人都話HD-DVD影碟做得特靚，睇過《蝙蝠俠》同《Eagles》者都會發現佢嘅黑位同畫面細緻度明顯比Blu-ray高，睇兩隻碟都已值回票價，而且佢對舊式DVDUpscale1080i能力，行內人亦公認係達數千元的發燒級數。</p><p>華仁影音（23983022）<br> 地址：旺角花園街75-77號花園商業大廈4樓401-402室</p></body></html>