<html><header><meta charset="utf-8"><title>辣招對付爛滾男友</title></header><body><h1>辣招對付爛滾男友</h1><p>「他曾經去滾，不知如何是好?」玻璃公主跟初戀男友拍拖6年，最近才知他常去夜店；拍拖期間更有過第三者，傷透心的她口說不能接受，但仍網上求教，「他仍愛我，我也愛他呀！若肯定他不會再犯，還值得跟他一起嗎？」<br> 許多網友反問：「其實你自己接唔接受到？」有女網友支持她狠飛不忠男友，也有男網友着她「忍咗佢」，Ryo：「男人係咁㗎啦！我拍拖一個月都出去玩，聰明女人係唔會踢爆！」Beeno理直氣壯：「男人玩一定變心？出去玩只係貪新鮮！多數都愛自己老婆！如果唔愛仲留住你做咩？」多位網友歸納：「去滾唔係問題，最重要識返屋企。」<br> Mango713無奈慨嘆：「愛情真係盲目，擘大雙眼睇清楚佢為人，一係你索一索紙巾，包你個人清醒啲！」iloveh1211則豁出去：「算啦，姊妹，男人去滾好平常……為個心舒服啲，一係分手、一係我滾個double。」不過，還是zdrxft最辣：「使晒佢啲錢，睇佢仲點滾！」<br> <br>  http://www21.discuss.com.hk/viewthread.php?tid=6384324&amp;extra=&amp;page=1 </p></body></html>