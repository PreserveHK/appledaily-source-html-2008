<html><header><meta charset="utf-8"><title>請食咖喱揭患病　拉姑自責</title></header><body><h1>請食咖喱揭患病　拉姑自責</h1><p>【本報訊】沈殿霞多年好友狄波拉昨日接受電台訪問時聲淚俱下，她對年多前給肥肥進食一煲咖喱魚頭而令對方發現得病顯得相當自責：「早知我唔畀佢食。」狄波拉痛心地說：「呢個病令佢好辛苦，但陳淑芬就話肥姐從未呻過半句，我仲話係咩，咁佢真係好叻。」</p><p>肥肥人前表現堅強</p><p>狄波拉昨晨從新聞報道中得悉好友離世的消息，本來已約了好友李琳琳昨天到醫院探望肥姐的她，說到此處忍不住嗚咽說：「上次佢入醫院嗰時佢OK，我仲同佢勾手指，我話你一入去又出幾日，唔夠乖，要我哋睇住你唔准偷食，不如唔好啦，你喺醫院瞓多兩日，咁我哋出去就陪你陪多兩日。」<br> 她指肥肥一直在人前表現堅強，每當有朋友探望會打扮一番，務求以最佳狀態示人，但這對病重的她無疑是一種負擔，故各人不敢多作打擾，只透過電話及手機短訊問候她。06年11月肥姐舉行答謝會，曾公開多謝狄波拉的一煲咖喱魚頭，令她發現得病一事，狄波拉對此表現得相當自責：「早知我唔畀佢食。」<br> 肥肥患病期間依然清醒，非常注重打扮，狄波拉說，肥肥曾致電託她把過大的黑鑽戒指拿去修改，她與丈夫「鬍鬚Kong」親自把戒指帶到肥姐家，但由於肥姐消瘦了許多，結果前後共修改了兩次，最後鑽戒由戴在食指變成戴在無名指，不過肥姐依然大讚「好靚好靚」。</p><p>特別疼錫拉姑丈夫</p><p>跟肥姐相識30年又是雀友的狄波拉在訪問中不時飲泣，提到肥姐特別錫她的現任丈夫鬍鬚Kong時，更激動得多次說不下去：「佢特別錫我老公，從來都唔會叫佢個名，仲幫佢改咗個花名叫『我愛你』，見親都會叫『我愛你』，叫得好大聲。」<br> 狄波拉其後多次提到肥姐愛女鄭欣宜，希望愛肥姐的人都會對欣宜多加提攜及關心，又表示一直照顧肥姐的陳淑芬功德無量，由肥姐首天入院已開始齋戒，相信肥姐後事會由她一手統籌。</p></body></html>