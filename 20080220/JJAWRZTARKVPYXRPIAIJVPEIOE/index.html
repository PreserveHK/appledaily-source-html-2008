<html><header><meta charset="utf-8"><title>汪詩詩生仔老公贈黃鑽</title></header><body><h1>汪詩詩生仔老公贈黃鑽</h1><p>甄子丹太太汪詩詩去年底誕下兒子James，產後兩個月終於復出。大前晚她先陪甄子丹到上海出席瑞士名錶Hublot開幕禮，前晚在香港則與妹妹汪圓圓一齊亮相VeuveClicquot香檳酒會。</p><p>價值逾百萬</p><p>汪詩詩身形仍然肥潤，未成功收身，她說：「我都好緊張，今次好辛苦減，但都冇乜效果，𠵱家每朝跑步一小時，三個星期只係減咗一磅，同未生前仲差五十磅。」她表示丈夫沒給予壓力，更開心透露收到他送的生仔獎賞──黃鑽一顆，她說：「係一粒六卡幾方形黃鑽，我估要過百萬，我查吓佢戶口就知㗎喇。」提到囝囝James，她喜上眉梢說：「BB好man，佢個身冇BB味，有男人味，佢得嗰兩個月就想講嘢，係媾女王，一見到女仔就會笑。」<br> 採訪：LawWaiMan<br> 攝影：DickyChan&#13;</p></body></html>