<html><header><meta charset="utf-8"><title>Mega數碼達人：<br>WeAreReady高清奧運　32吋通殺</title></header><body><h1>Mega數碼達人：<br>WeAreReady高清奧運　32吋通殺</h1><p>現時能夠達到全高清標準的32吋LCDTV就只有SONY32W400A及SAMSUNG32A550P，雖然個膽差唔多，不過功能設計都有自己風格。<br><br>記者：許福合、陳國輝<br>攝影：譚盈傑<br>Model：Oscar@STagesModel</p><p>32吋全高清LCDTV<br>SONYvsSAMSUNG<br>SONY32W400A搶先推出</p><p>最早推出SONY32W400A算係食到頭啖湯，最大賣點係32吋大小能顯示到全高清畫面，32W400A屬於W400系列，使用第二代BRAVIAEngine視像引擎，擁有30,000:1動態對比度及450流明光亮度，用來睇電影及數碼電視質素當然不錯，再加上幾乎用齊SONY最新技術，要家中感受奧運已經夠晒份量！<br> 接駁多元化亦係此機賣點，配備數碼媒體接駁器（DigitalMediaPort），可接駁SE手機、SonyWalkman甚至iPod，直接從播放器欣賞當中相片或音樂，唔使下下用電腦喇！音響部份更要一提，使用S-Force前置環迴立體聲，可以享受到包圍力強的虛擬5.1聲道，即使家中無位放大件環迴音響系統，睇電影亦可有震撼享受。</p><p>試播</p><p>睇高清Blu-ray碟，爆出火花夠晒真實，甚有現場感；主角衣服清晰可見紋理，完全發揮高清水準。</p><p>顯示屏：32吋<br> 解析度：1,920×1,080<br> 對比度：30,000:1（動態）<br> 光亮度：450cd/m2<br> 視像輸入：HDMI×2、色差、電腦、S-Video<br> 售價：$11,800（a）</p><p>SAMSUNG32A550P輕觸按鍵</p><p>同SONY32W400A一樣支援1080p全高清顯示，兼達1,920×1,080解像度，32A550P外形都係鋼琴面黑色外殼，值得一提係機面採用輕觸式按鍵，取代傳統屏幕機側掣。機身右邊保留輸出端子，包括兩組HDMI、S-Video以及色差，方便接駁各類影音裝置！其對比度達15,000:1，配合500nits光度及高達5ms反應速度，畫面更光更流暢，尤其清晰度高最令人有印象。另有WideColorEnhancer2可提升顏色細緻及亮度，若睇數碼電視，對較弱的綠、藍、紅色有更佳效果；若睇Blu-ray影碟，更可設定成每秒24格方式顯示，睇落更有戲味！</p><p>試播</p><p>高清級數畫面特點夠「清」，畫面中生果同手指紋都清晰可見，銳利度驚人。</p><p>顯示屏：32吋<br> 解析度：1,920×1,080<br> 對比度：15,000:1<br> 光亮度：500nits<br> 視像輸入：HDMI×2、色差、電腦、S-Video<br> 售價：$9,000（b）</p><p>32吋經濟價位</p><p>現時巿面能做到全高清標準LCDTV就只有SONY同SAMSUNG兩家，選擇唔多。由於數碼廣播只提供到1080i訊號，即使唔用全高清型號亦有一定水準，所以對主要睇電視的電視迷，以下型號係更經濟選擇。</p><p>PanasonicTX-32LX75M一個遙控</p><p>內置一個VIERALink家庭影音互動系統，可以一個遙控透過HDMI線，同時操控DVD機、錄影機及家庭影音組合，主要制式支援1080i及720p數碼廣播，機身提供有2組HDMI介面。</p><p>顯示屏：32吋<br> 解析度：1,366×768<br> 視像輸入：HDMI×2、色差、電腦、S-Video　售價：$6,880（b）</p><p>PanasonicTX-32LX700M少殘影</p><p>用上LCD業界最新技術120Hz雙倍速掃描系統，畫面特徵少殘影或拖尾，對比度達8,500:1，立體感強。另一特別功能智能場景調控器，按不同畫面自動調節背光燈亮度。</p><p>顯示屏：32吋<br> 解析度：1,366×768<br> 視像輸入：HDMI×2、色差、電腦、S-Video<br> 售價：$8,888（b）</p><p>LG32LC4R打機都掂</p><p>現時賣價$4,900，以日韓系機種來講都算低。功能方面有8,000:1及5ms反應時間，對於光暗對比強烈的電影同遊戲畫面都特別理想。</p><p>顯示屏：32吋<br> 解析度：1,366×768<br> 視像輸入：HDMI×2、色差、S-Video<br> 售價：$4,900（b）</p><p>JVCLT-32EX17音效突出</p><p>提供DynaPix圖象引擎技術及HDMI輸入，解像度1,366×768，支援1080i及720p，內置A2/NICAM麗音立體聲系統，總音量輸出12w，即使未外接音響系統亦有不同音響效果。</p><p>顯示屏：32吋<br> 解析度：1,366×768<br> 視像輸入：HDMI、色差、S-Video<br> 售價：$5,100（b）</p><p>OLEVIA532H四千有找</p><p>178度可視角度，適合地方不大用家，即使企側一邊都可睇到畫面。解像度1,366×768及1080i，反應時間8ms，雖然功能唔算突出但勝在夠平。</p><p>顯示屏：32吋<br> 解析度：1,366×768<br> 視像輸入：HDMI、色差、電腦、S-Video<br> 售價：$3,980（b）</p><p>SHARPLC-32TX5H彩色管理</p><p>32吋WXGA（1366×768）超視覺BlackTFT，6,000:1對比度及450cd/m2，6ms反應時間，睇數碼電視掂！內置彩色管理系統可調校紅黃綠青藍及紫紅的色度飽和度及亮度。</p><p>顯示屏：32吋<br> 解析度：1,366×768<br> 視像輸入：HDMI、色差、電腦、S-Video<br> 售價：$6,980（b）</p><p>東芝32C3500內外俱佳</p><p>1,366×768解像度，支援1080i畫面，外形討好尤其腳架設計時尚。功能有3D彩色控制及智能背光調校，揚聲器可輸出SRS音效。</p><p>顯示屏：32吋<br> 解析度：1,366×768<br> 視像輸入：HDMI×2、色差、電腦、S-Video<br> 售價：$5,900（b）</p><p>中環友力撐</p><p>走到中環區訪問西裝友同OL，半數以上使用32吋LCDTV，無換大機打算！</p><p>Cherry</p><p>現時用：32吋電視<br> <br> 「同屋企人住地方唔算闊落，所以早半年前換咗部Sony32吋電視，唔係全高清，睇數碼廣播都夠。」</p><p>王小姐
</p><p>現時用：37吋電視<br> <br> 「舊年屋企仲用緊25吋舊式電視機，今年初已經換咗37吋高清電視，但覺得細，好想再升級睇42吋。」&#13;</p><p>軍先生</p><p>現時用：32吋電視<br> <br> 「用緊LG32吋電視，價錢夠抵，而且行1080i高清睇數碼節目，打機、睇碟都滿足到，未諗住換機。」&#13;</p><p>Eric</p><p>現時用：32吋電視<br> <br> 「𠵱家用緊嗰部係Sony32吋電視，畫質可以接受，加上屋企地方唔大，暫時唔考慮換部更大吋數嘅電視機。」</p><p>張先生</p><p>現時用：32吋電視<br> <br> 「平時好少喺屋企睇電視，有時會用嚟煲吓電影，我覺得32吋擺喺屋企個廳最適合，冇打算換機。」</p><p>查詢：</p><p>（a）SONY（23452966）　<br> （b）華仁影音（23983022）</p></body></html>