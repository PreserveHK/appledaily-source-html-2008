<html><header><meta charset="utf-8"><title>股場放大鏡：中鐵炒唔起有原因 - 歐陽風</title></header><body><h1>股場放大鏡：中鐵炒唔起有原因 - 歐陽風</h1><p>中國中鐵（390）係近期比較令人失望的H股之一，大市反彈5000點，但其股價跑輸成條街，昨公佈上市首份全年業績後，股價更跌逾4%。業績顯示，集團07年純利24.2億元（人民幣．下同），同比增長18.4%，合乎招股書預測。<br> 中鐵去年度總收入1737.5億元，其中基建業務收入1649.5億元，同比增長17.5%，未完成合同約2164億元，同比增長36.2%。至於中鐵去年新簽的基建相關業務，合同金額達2484億元，同比增25.8%。去年內地房地產價格持續上升，亦令中鐵地產業務收入迅速增長，去年度有關收入錄得32.8億元，同比增74.7%。<br> 業績看來並無不妥，不過昨日公司宣佈，與中水集團及剛果政府成立合資公司華剛礦業，中鐵出資4300萬美元，與中水及剛果政府合作採礦。據管理層稱，中鐵現時擁有50個採礦權，包括黃金、銅、鋅等，部份在建設中，部份則會陸續投產，當中位於內蒙古的黃金礦會於4月份投產，而投資於非洲剛果的銅鈷礦，預期會於7月投產。鐵路股搞礦，雖然冇話唔得，但總予人業務不純之感。</p><p>毛利率降被調低評級</p><p>中鐵業績公佈後，證券界反應不算理想，被摩通調低目標價約4%至8.4元，主要係因為毛利率下跌，可見中鐵股價低殘兼唔炒，的確有因由，揀基建股炒，似乎中交建（1800）會係較佳選擇，中鐵建（1186）H股較A股折讓不多，其實算強勢，不過亦只宜低吸。</p></body></html>