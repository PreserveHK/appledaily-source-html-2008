<html><header><meta charset="utf-8"><title>呂慧儀被嘲甫士王</title></header><body><h1>呂慧儀被嘲甫士王</h1><p>呂慧儀、黃宗澤、郭羨妮與關心妍昨日出席在旺角舉行的「全港同心迎奧運手舞足動油尖旺」錄影，呂慧儀在參演的劇集《原來愛上賊》中，不時穿上比堅尼出場，十分搶鏡，呂慧儀說：「唔係特登搶鏡，係劇情需要，之後都仲會有着泳衣出場嘅場口，其實我都唔介意着泳衣，仲好多謝監製畀個咁好嘅角色我做。」</p><p>做慣謎女郎</p><p>呂慧儀表示劇集出街後，有不少人讚她首次拍劇尚算自然，不過都有人取笑她，她說：「都有朋友笑我做乜嘢着泳衣都要擺甫士，係咪做慣咗謎女郎，不過都係講笑啫。」呂慧儀表示日後要她再穿泳衣也毫不介意。<br> 此外，郭羨妮以一身騎馬裝示人，宣傳奧運馬術比賽，她已有十多年騎馬經驗，她說：「呢套衫都係私伙，我15歲就學騎馬，𠵱家去到都可跳欄嘅階段。」<br> 採訪：胡比<br> 攝影：陳偉權</p></body></html>