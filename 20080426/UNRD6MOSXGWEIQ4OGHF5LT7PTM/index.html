<html><header><meta charset="utf-8"><title>注目新貨：501紀念日</title></header><body><h1>注目新貨：501紀念日</h1><p>究竟一個品牌一款Model要做到幾成功幾紅先可以令政府定立紀念日呢？數成功，Levi's夠啦！由1853年始Levi's牛仔褲成了牛仔褲大佬，直情係無人不曉的牛牌。講紅，Levi's都夠噃！紅在501成了首個使用的貨品型號，家喻戶曉，影響力一直紅到家陣，當中不少501有經典剪裁，令人留下回憶。至2003年，Levi's威到盡，就連三藩市當地政府都要將5月1日定為501日，絕對前無古人。今年，Levi's趁住紀念日，推出兩條分別男女裝限量版Levi's501，咁搞法，豈不是每年5月1日都要買條牛仔褲過節？<br><br>記者：胡卓琳<br>攝影：黃子偉</p><p>2008Levi's501<br>男裝限量版$1,999</p><p>洗水有Heart，加埋前幅多個補布車線位，夠晒特別。</p><p>2008Levi's501<br>女裝限量版$1,299</p><p>貓鬚洗水褶位洗得唔錯，特別留意下腿位蜂巢狀洗水紋，獨一無二。</p><p>將於5月1日有售<br> Levi's（25751125）<br> 銅鑼灣羅素街26號地下</p></body></html>