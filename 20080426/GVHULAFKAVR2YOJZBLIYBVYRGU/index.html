<html><header><meta charset="utf-8"><title>快餐店職員強指洋葱即九層塔</title></header><body><h1>快餐店職員強指洋葱即九層塔</h1><p>「九層塔」即羅勒(Basil)，是一種唇形科香草植物。因其有香味，常被用作食材。早前讀者黃小姐到大圍港鐵站大快活晚膳，因未能在點選的九層塔蝦球雞柳煲中找到「九層塔」，向職員反映時，對方竟態度囂張地指洋葱便是九層塔，令她怒不可遏，卻又哭笑不得。<br> 黃小姐於四月十日晚與母親前往上址「撐枱腳」，其母點選了價值38元配有老火湯、油菜、白飯及中國茶的九層塔蝦球雞柳煲套餐，惟進食期間一直未能發現九層塔的蹤影，「有蝦、有雞、有洋葱，就獨獨唔見用嚟搞噱頭嘅九層塔，我咪即刻問職員囉，點知佢竟然大大聲咁話，『洋葱咪就係九層塔囉！洋葱好多層㗎嘛！』有無搞錯？我未食過都知九層塔唔係洋葱啦！佢哋員工對食物材料唔認識，仲用咁嘅態度對客，真係激氣！」</p><p>員工新到職無認識</p><p>大快活回覆，黃小姐當日所購買之九層塔蝦球雞柳煲確已加入九層塔作食材，可能是與其他食物一同煮製，故未能察覺。另外，經了解後得知黃小姐所投訴之員工乃新到職，由於對公司產品未有認識，才會誤認洋葱即是九層塔，該公司已口頭警告有關員工改善，並提醒各分店嚴格執行對新加入員工之產品培訓。<br> 檔案編號﹕0411010<br> <br> 社會服務<br> 報料熱線：29290000<br> 社會服務熱線：29908288<br> 蘋果日報慈善基金：29908688<br> 傳真：37112468<br> 電郵：mailto:sservice@appledaily.com<br> <br> 匿名投訴恕不處理。一經投訴，本報保留刊登權利。</p></body></html>