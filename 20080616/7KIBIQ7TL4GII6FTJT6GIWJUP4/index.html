<html><header><meta charset="utf-8"><title>食字號：牛雜王Toby　愛尾香多汁</title></header><body><h1>食字號：牛雜王Toby　愛尾香多汁</h1><p>牛雜，聽落有點市井感覺，如果加上「和牛」二字，又像加冕了一樣，高貴了不少。城中最近有餐廳做意、日式牛雜，更以罕有的和牛內臟做材料，令牛雜格調大大提升。今期請來「靚師奶」梁靖琪Toby，獨家率先試食，睇吓她能否分出市井和貴格牛雜的分別。<br><br>記者：張一豪<br>攝影：陳盛臣</p><p>最愛食牛腸</p><p>雖然未跟Toby做過飲食訪問，但曾聽過星級大廚杉內馨「Kei潺」說，Toby為人親切，跟她合作是件樂事，所以我也老實不客氣請她試食「意式和牛雜」。未識食老外牛雜前，我先讓她試食本地牛雜，看看她可否分得出兩種牛雜的味道，怎料她第一件事就找牛腸：「食牛雜我最鍾意牛腸，因為有脂肪，食起嚟有牛味，而且若牛腸入味，其他都一定會好食。」原來Toby也是個食家，不只會吃，也會煮，更叮囑我下次吃牛雜時，絕不可漏了芥辣。</p><p>慢煮保質感</p><p>今次的和牛雜，是由在澳洲學成回來，精通意、日式料理的QubePlus大廚Dave主理。「老闆上次去日本，曾食過意式煮和牛雜，返港後馬上叫我試做，還決定將和牛雜加入新menu內。因為老闆要供應商交最好嘅貨，所以我哋嘅來貨都唔會太穩定。」中式牛雜多用文火燜至入味，而Dave為了保持和牛雜的風味和質感，特別用slowcook去煮，令牛肚軟得來有質感又不鬆散；牛尾入味又多汁；牛肝香滑，入口即化。</p><p>日本赤麵豉燴和牛尾$188</p><p>加了酒和味醂煮，入口時先是麵豉香、再來酒香、牛味。</p><p>Toby食評：</p><p>每啖都食到酒味、赤麵豉、牛味，好有層次。</p><p>意式茄汁白豆煮牛胃$128</p><p>以低溫慢煮和牛胃3小時，再加意大利番茄、白豆和日本辣粉，入口清新酸辣。</p><p>Toby食評：</p><p>酸酸哋好開胃，個汁好濃，可以考慮變埋湯。</p><p>岩鹽燒和牛心$148</p><p>和牛心燒到八、九成熟，加點岩鹽點綴，香口似吃牛脷。</p><p>Toby食評：</p><p>要趁熱食，凍咗會有膻味，多啲鹽就仲好。</p><p>低溫慢煮和牛肝$98</p><p>慢煮至九成熟，入口像鴨肝般香滑，再用鴨汁增加鮮味。</p><p>Toby食評：</p><p>牛肝唔亁唔硬，薑絲可辟腥，口感幾好。</p><p>QubePlus意日餐廳及酒吧（25263880）<br> 地址：中環蘭桂坊德己立街30-32號加州大廈1樓</p><p>土炮排隊牛雜</p><p>好多食牛雜多年的老饕，始終最愛以古法煮製，一向嗜牛雜的Toby，就力介於四年前在北角重開的「十三座牛雜」。「十三座」始於1975年柴灣已清拆的舊區十三座，當時以靚滷水煮新鮮牛雜為人津津樂道，但老伯過身後，無人接手，最後才由他兩個兒子再次發揚光大。<br> 現時十三座新店開在新光戲院旁，每到下午四點後就大排長龍，因為亁淨、衞生又夠入味，很多靚女OL和富豪都來光顧。</p><p>十三座牛雜（35759299）<br> 地址：北角書局街（新光戲院側）</p></body></html>