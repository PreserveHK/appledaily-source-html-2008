<html><header><meta charset="utf-8"><title>朱玲玲懶影相被師傅訓斥</title></header><body><h1>朱玲玲懶影相被師傅訓斥</h1><p>朱玲玲昨日在藝穗會出席「汶川戀─陳家剛慈善展覽和義賣」，收益扣除開支後將撥捐中華仁人家園協會，協助四川災後重建。朱玲玲曾擔任該會司庫，05年時更為海嘯籌得600萬元善款，故此今次也出席支持，朱玲玲說：「我當然要出席支持佢哋，佢哋本事好好，今年希望喺全球籌得500萬美元（3,900萬港元）嘅善款，所以我睇吓有乜嘢可以幫到手。」</p><p>上海辦籌款晚會</p><p>朱玲玲續說：「慧妍下星期都會喺上海搞籌款晚會，到時我會捐蓮花相、王愛倫捐畫、趙雅芝就會捐陶瓷出嚟拍賣，所有物品都冇底價，睇吓大家嘅心意，總之幫得幾多得幾多。」她還笑言最近比較懶，甚少出埠影相，故此其攝影師傅也督促她要勤力，她笑說：「我下半年會擺多啲時間出埠影相，但係我暫時唔打算去四川，費事阻住佢哋啦。」<br> 採訪：魯萍<br> 攝影：陳俊強</p></body></html>