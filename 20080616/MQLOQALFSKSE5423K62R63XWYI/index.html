<html><header><meta charset="utf-8"><title>中環在線：招行最有投資價值 - 李華華</title></header><body><h1>中環在線：招行最有投資價值 - 李華華</h1><p>時代唔同，家吓大陸好多公司已經「走出去」同國際接軌，以前啲陋習應該已經改善，最近新浪財經就同《大眾證券報》一齊搞咗個「大眾證券盃」，睇吓邊家大陸上市公司最具競爭力同公信力。<br> 佢哋搵嚟中小投資者、機構投資者、投行專家同研究機構投票，其中「最具持續投資價值上市公司」頭十位，包括港人熟悉嘅招行（3968）、交行（3328）、中遠航運同江西銅（358）。入圍機構要近兩年平均每股收益超過3毫子人仔，平均淨資產收益率多過10%；最緊要係「令股東得到較滿意嘅回報」、「主業穩定，市值堅挺，且處於行業前三名地位」，仲要喺全球有市場影響力，唔講得笑。<br> 至於「十佳最具成長前景上市公司」包括濰柴動力（2338）同燕京啤酒等，都係港人熟悉嘅。</p><p>十佳最具持續投資價值</p><p>‧招商銀行<br> ‧平頂山天安煤業<br> ‧交通銀行<br> ‧江西銅業<br> ‧保利房地產（集團）<br> ‧中遠航運<br> ‧長沙中聯重工<br> ‧四川水井坊<br> ‧山西潞安環保能源<br> ‧銀座集團</p><p>十佳最具成長前景</p><p>‧興業銀行<br> ‧北京燕京啤酒<br> ‧北京銀行<br> ‧中牧實業<br> ‧深圳市振業（集團）<br> ‧上海航太汽車機電<br> ‧珠海華髮實業<br> ‧江蘇康緣藥業<br> ‧濰柴動力<br> ‧億陽信通<br> 資料來源：新浪財經</p></body></html>