<html><header><meta charset="utf-8"><title>中環在線：美投行沒落瑞銀認一哥 - 李華華</title></header><body><h1>中環在線：美投行沒落瑞銀認一哥 - 李華華</h1><p>金融海嘯席捲全球，美國華爾街投資銀行全軍覆沒，貝爾斯登最先當殃，賤賣畀摩根大通，雷曼兄弟求救無門，申請破產，美林又俾美國銀行吞併，前日連兩大投行高盛同大摩都要玩轉型求生，變身做傳統存款銀行。<br> 風水輪流轉，美資投行唔掂，仲唔輪到歐資投行發圍，金融界一向係弱肉強食，歐資大行已經開始搶攻投資銀行市場。</p><p>德銀瑞信揼本賣廣告</p><p>瑞銀噚日聽朋友講喺CNBC同Now財經台度見到瑞銀個廣告，大sell自己係全球冧巴溫嘅投資銀行，擺明同過氣嘅美資投行爭生意。雖然瑞銀咁吹捧自己，但係佢得唔到自己人撐場，原因根據瑞士《星期日觀察報》最新調查，六成瑞士人對全國最大銀行瑞銀失去信心。<br> 德銀都好揼本，喺英國《金融時報》頭版位度落廣告，話自己無懼風雨，可以幫客度過今次金融海嘯，「Complexchallengesdemandinnovativesolutions」。<br> 瑞信亦喺《金融時報》登廣告，話自己「Wethinkoutstandingperformance」。所以話呢個世界永遠都係一雞死，一雞鳴。</p></body></html>