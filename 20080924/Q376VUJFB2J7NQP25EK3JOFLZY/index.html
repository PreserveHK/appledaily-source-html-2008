<html><header><meta charset="utf-8"><title>高力朱古力　撲粉夠堅</title></header><body><h1>高力朱古力　撲粉夠堅</h1><p>學炸高力豆沙，明明跟足食譜教路，但炸時脹卜卜，一盛起即時變樣，仲快過國技變臉，口感賣相都大打折扣！加多啲粉，皮又厚到似沙翁，究竟要點整先好味？原來只要打蛋白時加少許他他粉，就可令蛋白不易塌下，夠堅挺，而且皮薄又鬆軟！<br><br>記者：劉明慧<br>攝影：梁細權</p><p>今日煮腦　12:30pm</p><p>擔任飲食雜誌專欄、食譜作者及烹飪節目主持；為不同飲食機構擔任食物造型拍攝設計、食譜設計。<br> </p><p>菜式：</p><p>小棠菜飯<br> 菜膽獅子頭<br> 清炒蝦仁<br> 高力朱古力</p><p>網址： http://cooking.appledaily.com </p><p>高力朱古力</p><p>時間：15分鐘<br> 製作難度：★★☆☆☆<br> <br> 不用豆沙，改用朱古力配香蕉，甜味互相中和，吃時朱古力仍保持流質，口感更好。</p><p>材料</p><p>朱古力適量、香蕉1隻、蛋白5隻、他他粉2茶匙、麵粉4湯匙、糯米粉/生粉各1/2湯匙、糖適量</p><p>做法</p><p>1.	香蕉切片，面塗上1茶匙朱古力。<br> <br> 2.麵粉、糯米粉及生粉混合篩勻。<br> <br> 3.蛋白加入他他粉，用電動打蛋器打至企身，慢慢逐少篩入（2），輕輕拌勻。<br> <br> 4.	用雪糕勺取半勺蛋白，下（1），再用蛋白蓋好。<br> <br> 5.	以大火燒熱油轉中火，從雪糕勺挖出蛋白球，放入沸油中炸至金黃及膨脹，面灑上糖伴食便可。</p><p>貼士</p><p>想高力朱古力鬆軟，麵粉及生粉不宜加太多，否則口感軟實似沙翁。</p><p>小棠菜飯</p><p>時間：30分鐘<br> 製作難度：★☆☆☆☆<br> <br> 一般菜飯只加菜，這個小棠菜飯就加入鹹肉，入口有鹹香味，令人開胃。</p><p>材料</p><p>小棠菜10棵（約300克）、上湯適量、蒜頭3粒（剁茸）、生粉水適量、米/水各2杯、鹹肉5片</p><p>做法</p><p>1.米洗淨瀝亁水，放入電飯煲加水煮熟。鹹肉切碎，隔水蒸10分鐘。小棠菜洗淨瀝亁水，菜葉及莖分開切碎備用。<br> <br> 2.	燒熱油，以中火爆香蒜茸，下莖部略炒，注入上湯，再下葉部份炒勻，下生粉水埋芡後撈起備用。<br> <br> 3.	將菜及鹹肉加入飯中拌勻即可。</p><p>貼士</p><p>莖部比菜葉慢熟，所以要先煮，可使菜葉保持嫩綠，外觀跟口感亦較好。
</p><p>清炒蝦仁</p><p>時間：20分鐘<br> 製作難度：★☆☆☆☆<br> <br> 味道清甜的蝦仁，以清炒形式烹調，入口爽滑彈牙，佐飯亦一流。&#13;</p><p>材料</p><p>淡水蝦600克、生粉適量、蒜米/薑米各2茶匙<br> <br> 醃料：蛋白1/2隻、鹽/糖各少許、生粉1茶匙<br> <br> 調味料：雞粉1茶匙、水少許、麻油/紹酒各2茶匙、生粉水適量</p><p>做法</p><p>1.淡水蝦去殼，以牙籤挑走腸，下生粉拌勻、冲水、抹亁備用。<br> <br> 2.蝦仁加醃料醃10分鐘備用。<br> <br> 3.	大火燒熱油，加入蝦仁走油，立即取出瀝亁油。<br> <br> 4.	中火燒熱油，下薑米及蒜米爆香，蝦仁回鑊，灒酒後下雞粉、水及麻油調味，然後轉大火兜勻，以生粉水埋芡後便可上碟。</p><p>貼士</p><p>蝦要爽滑彈牙，一定要抹亁水後，才做走油或汆水過程。而加蛋白，亦可令蝦肉更爽口及雪白。</p><p>菜膽獅子頭</p><p>時間：20分鐘<br> 製作難度：★★☆☆☆<br> <br> 食獅子頭又怕太油，可加小棠菜墊底，吸收了油份，少了油膩，口感更好。</p><p>材料</p><p>豬肉碎（後蹄肉）500克、小棠菜適量、甘笋數片、薑數片、罐裝笋適量、鹽/糖/油各少許<br> <br> 肉丸調味料：生抽2湯匙、水1至2湯匙、糖/麻油/薑茸/五香粉各2茶匙、生粉1茶匙、鹽少許<br> <br> 芡汁：生抽11/2湯匙、老抽1/2湯匙、糖2茶匙、生粉水適量、水1杯</p><p>做法</p><p>1.	煲滾水加鹽、糖及油，下小棠菜灼熟後撈起備用。<br> <br> 2.	豬肉加入調味料，以同一方向攪拌打成膠。<br> <br> 3.	將（2）搓成肉丸。大火燒熱油轉中火，放入肉丸炸至金黃，瀝亁油備用。<br> <br> 4.	大火燒熱油轉小火，爆香薑片、笋及甘笋，加入肉丸、老抽、生抽、水同糖，慢火燴3至5分鐘至入味，最後以生粉水埋芡，淋在小棠菜上即可。</p><p>貼士</p><p>後蹄肉略肥，肉質打起來易起膠同彈牙，做肉丸最適合。</p><p>網上重溫<br>  http://cooking.appledaily.com </p></body></html>