<html><header><meta charset="utf-8"><title>景況慘烈<br>旺區舖店員多過客</title></header><body><h1>景況慘烈<br>旺區舖店員多過客</h1><p>經濟衰退，錢梗係放喺自己袋好啲﹗所以人氣極旺的旺角、銅鑼灣區，近日常見旺丁不旺財現象。<br> 旺角彌敦道一帶店舖的經營情況非常「慘烈」，雖然不少進行大減價，但多間店舖均出現店員多過顧客情況。</p><p>手機化妝品店打擊大</p><p>有售賣手提電話店舖的經理表示，上月開始電話銷量下跌，由過去每日可售出近一百部，減至近日只有六、七十部：「睇嘅人唔多，買嘅人更少。」該經理稱，新款電話動輒四千至五千元，很多打算換新機的消費者寧願多等幾個月，待電話跌價二、三成後才購買。<br> 經常擠滿內地自由行旅客的水貨化妝品連鎖店表示，金融海嘯令內地股市下跌不少，股民損失慘重，也打擊了他們來港購物意欲。連鎖店經理稱：「以前佢哋（自由行旅客）幾千幾千蚊咁買嘢，𠵱家冇呢支歌仔唱啦。」<br> 她表示，近一個月生意已跌了近兩成，估計至明年第一季生意也不會好轉，但公司暫未有裁員計劃。</p></body></html>