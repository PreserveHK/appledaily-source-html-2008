<html><header><meta charset="utf-8"><title>向小方葉念琛送秋波<br>ECupBaby明搶Stephy飯碗</title></header><body><h1>向小方葉念琛送秋波<br>ECupBaby明搶Stephy飯碗</h1><p>擁有34E導彈上圍、年僅20歲的「ECupBaby」劉欣宜自從動漫節彈出後，她誓要憑巨胸賣點進軍影壇，擺明要越級挑戰新一代玉女掌門人鄧麗欣（Stephy）。ECupBaby更頻向Stephy兩位緋聞男友方力申和葉念琛送秋波。撰文：比華利</p><p>年僅20歲的劉欣宜憑天賦的34E上圍，在今年動漫節中成功搶灘，被網民稱讚是天使和魔鬼的結合，立即被封為ECupBaby，她十分受落。雖然大家的焦點都放在她的巨胸上，但她說：「我有腦又有計劃，趁後生花兩年時間入娛樂圈發展，我好想拍戲，希望有導演可以高抬貴手畀機會我試吓。」</p><p>「我跑步好震盪」</p><p>ECupBaby所屬的經理人公司StageModelsLtd承諾全面配合，恨拍愛情片的她，最想跟愛情小品導演、Stephy的緋聞男友葉念琛合作，ECupBaby說：「我真係好鍾意睇佢嘅戲，好似《獨家試愛》同《十分愛》都有睇，佢嘅故事簡單又感人。」<br> 問ECupBaby視那位女藝人為目標？她說：「Stephy囉，佢又靚，事業又成功。」若拍戲，她想跟那位男星拍檔？她說：「好多選擇，不過葉念琛啲戲好多時都搵方力申，我都想同佢合作㗎。」言下之意，目標鮮明的ECupBaby，有見Stephy近日人氣下滑，不但想搶攻她的位置，還想打她兩位緋聞男友主意。<br> ECupBaby表示34E巨胸曾為她帶來連番尷尬和驚恐，她說：「中學最怕陸運會，自知身材好，跑起步嚟好有震盪感，經常成為焦點，入到女廁冲凉換衫，女同學又成日趁機拍我個胸，真係痛到死。」</p><p>遭色狼性騷擾</p><p>如非工作，ECupBaby平時盡量打扮密實，以免遭色迷迷的眼睛非禮，她說：「前幾日，我準備去casting，係着得性感咗啲，喺街度忽然有個男人行近同我講：『哇，好大』，嗰刻我真係嚇到呆咗，好彩佢只係動口冇動手，我即刻行開。」<br> ECupBaby的身材得天獨厚，令人羨慕，但她卻極抗拒，她說：「負荷好大，最難係買胸圍，一定要揀外國size。我覺得女仔平均有B到Ccup已經好完美，太大反而唔方便。」<br> 攝影：林德雄<br> 化妝：KathyL.（CiaoBella）<br> 髮型：Zap（Chin.G）<br> 服裝：SistyrMoon</p><p>論盡𡃁模為JaniceMan平反</p><p>𡃁界女模一浪接一浪，以下是ECupBaby對一眾𡃁模的看法：</p><p>《JaniceMan夠潮》<br> 「雖然好多人話JaniceMan（文詠珊）好MK，如果佢都MK，咁我仲MK，我好鍾意佢嘅賣點係夠in夠潮，佢每次出鏡都好cool好有型。」</p><p>《趙碩之有個性》<br> 「我認識趙碩之，佢之前係長頭髮，後來先剪短，不過短髮look仲襯佢，令佢更有個性。」</p><p>《Kama要減肥》<br> 「Kama（羅凱珊）嘅優點係笑容可掬，畀人好可愛嘅感覺，不過略嫌有babyfat，最好減少少。」</p><p>《周秀娜夠白滑》<br> 「佢嘅白滑皮膚畀我好深刻印象，一白遮三醜，我羨慕到暈，加上佢身材夠豐滿，一句講晒正囉。」</p></body></html>