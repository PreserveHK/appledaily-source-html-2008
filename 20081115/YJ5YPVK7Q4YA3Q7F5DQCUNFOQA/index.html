<html><header><meta charset="utf-8"><title>頑石點頭：搵紅魔幫我報仇 - 藍鑽石</title></header><body><h1>頑石點頭：搵紅魔幫我報仇 - 藍鑽石</h1><p>藍鑽石中學時睇NBA廢寢忘餐，入行後只顧睇足球，當日NBA癡如今係NBA白癡。早幾晚新同事金糍齊收工傾到NBA，點周旋？惟有施展老油條絕技：講古。<br> NBA全盛期，成街都係籃球衫，𠵱家假日行太古城想搵個人着都唔易。估唔到我同呢位小朋友提番當年點滴，包括佐敦大戰巴克利、3大中鋒爭輝、夢幻1隊有個大學生列拿，仲有我打《NBAlive93》嘅愛將，因車禍離世嘅網隊球星柏祖域，佢都如數家珍，經典好嘢果然可消除代溝。<br> 念舊嘅人最記仇。史篤城幾次累我輸盤，今日靠紅魔報仇。<br> 讓球主客和：曼聯勝[-2]<br> 心得：費Sir大日子球員識做<br> 近5場往績：LLLWW<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>