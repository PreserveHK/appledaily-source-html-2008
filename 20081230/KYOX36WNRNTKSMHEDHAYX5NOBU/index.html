<html><header><meta charset="utf-8"><title>運動主題cafe　美籃陪食</title></header><body><h1>運動主題cafe　美籃陪食</h1><p>早幾年樓上cafe大受歡迎，皆因有得食之餘，仲可以坐餐飽。奈何cafe的廚房規模有限，食物質素參差，要搵間好食的，都幾考運氣。開業只有一個月的DaHoops，以NBA為主題，除了擺放不少收藏品，更售賣充滿美國feel的食品，單是薯條都要由USA入貨，相信籃球迷或美食迷同樣食得開心！<br><br>記者：周靜雯<br>攝影：楊錦文<br>Model：Sam@PureModels</p><p>跟黎巴嫩人學整pizza</p><p>Cafe負責人Ted曾在加拿大留學，深受NBA文化影響，一大班年輕人最大的娛樂就是睇籃球賽，「大班朋友喝住啤酒食住漢堡包睇波，開開心心過一晚。」這裏沒有啤酒，卻有充滿美式風味的食物！Ted讀書時，曾在美式快餐店打工，從中偷師學到煮法，「那間快餐店是由一個黎巴嫩人整pizza，我食過最好食的pizza就是他炮製的，真係估佢唔到！」Ted務求做到最有美國feel的食物，對食材的選擇很嚴謹，大多數是從美國進口；單是薯條，就在供應商那邊試了11個種類，才找到現在這種最有「美國味」的薯條，「真係試到喉嚨痛！」<br> DaHoops店內掛滿球星的海報及剪報，像走進小型NBA博物館。Ted說，儲了超過15年，藏品不是高價買回來，大都是讀書時期在外國所買的雜誌中儲起，相當珍貴。以NBA為主題，除了有球賽重溫，Ted更是以波會友，「一邊食一邊睇波，傾吓波經就最開心。」採訪當日，模特兒Sam原來都是在加拿大讀書，又是NBA迷，兩人一見如故，大講波經兼約打波！</p><p>HallofFame</p><p>是鮑魚菠菜pizza，餅底香脆，配以味較淡的菠菜，不會搶去鮑魚味。$108</p><p>佐敦漢堡</p><p>LegendaryJordan'sBurger有厚厚的牛肉、番茄及生菜，大大個絕對是美式size。Model阿Sam試過都讚好juicy！$48</p><p>姚明特飲</p><p>這杯紅彤彤的飲品叫Yao11，正正就是姚明！材料有士多啤梨、橙及香蕉，非常解渴。士多啤梨味濃，啱女士。$38</p><p>Ted's珍藏</p><p>a&amp;b.店內掛滿Ted的海報和剪報收藏，很多都已難再找到。佐敦這張海報經典在，單看他的六隻冠軍指環已說明一切。</p><p>c.1：1加尼特貼紙，是Ted從美國訂購，要美金$130，他唔多捨得用，只以雙面膠紙貼於牆上。</p><p>DaHoops（67732090）<br> 銅鑼灣景隆街7號顯輝中心11樓<br> 營業時間：3pm-1amAqua</p><p>潛入水底食海鮮</p><p>以潛水做主題的AquaBar&amp;Cafe，位於繁囂的旺角，一進入餐廳，卻好像置身水底一樣，藍色加白色燈光，掛在牆上的熱帶魚裝飾，寧靜舒服有如潛入深海；餐廳亦有室外座位，晚上供人客BBQ，估不到在旺角人車煩擾之地，竟可找到一處地方唞唞氣。老闆余先生熱愛潛水，首先組成潛水會，然後再開設這間cafe，等三五知己潛完水後，有個地方聚腳；在六至八月期間，更有機會食到老闆親自捕捉的海鮮。食物方面，當然以海鮮為主；另設有吧枱，迎合喜歡海鮮伴美酒的朋友。</p><p>番紅花忌廉汁煮藍貝</p><p>加入有「香料女王」之稱的番紅花，賣相色彩鮮艷之外，其香味可去除海鮮腥味。$48</p><p>牛油果藍莓乳酪沙律</p><p>適合追求健康飲食的朋友，牛油果清甜、藍莓味酸，非常開胃。$32</p><p>焗石斑柳配蟹肉茄醬伴天使麵</p><p>石斑肉魚味濃，只要輕輕挑起天使麵，就能聞到茄醬香味，好吸引！$108</p><p>Bar&amp;Cafe（36934818）<br> 旺角花園街2-16號好景商業中心3樓302室<br> <br> 營業時間：<br> 4pm-2am（Mon-Thu、Sun）<br> 4pm-3am（Fri&amp;Sat）</p></body></html>