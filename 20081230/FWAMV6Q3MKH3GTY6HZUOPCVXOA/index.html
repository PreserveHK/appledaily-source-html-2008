<html><header><meta charset="utf-8"><title>藉詞介紹拍戲攞電話<br>倪震網上兜搭黃榕</title></header><body><h1>藉詞介紹拍戲攞電話<br>倪震網上兜搭黃榕</h1><p>偽情日記之挑戰陳冠希--花心才子倪震自從與城大女生張茆偷啜後，其風流賬如連續劇般越揭越臭，有指倪震多年來有背着周慧敏偷食的習慣，除了見一個追一個外，又喜在網上追女，其媾女紀錄與今年發生淫照事件的陳冠希不遑多讓。想不到兩男追女口味相同，其中27歲的黃榕曾被二人追求，不過她直言對倪震沒興趣，並說：「有啲男人好賤。」</p><p>倪震這筆風流賬越揭越臭，他與周慧敏相戀19年，但期間倪震不斷出軌，追女紀錄與今年淫照事件的陳冠希（Edison）不遑多讓，他們二人的審美眼光不一，惟獨對32B、23和33好身材的27歲性感女星黃榕也情有獨鍾，並曾追求她。</p><p>「男人好衰好賤」</p><p>倪震有鋪網上媾女癮，原來他多年前在交友網friendster上兜搭黃榕，她昨日直認不諱說：「佢有喺friendster問我攞電話，我一早知佢係邊個，因為知道佢有個正女朋友，所以先唔誤會佢想追我，大家先傾偈。」<br> 問黃榕與倪震在網上談些甚麼？她說：「乜都傾，最先係佢唔停咁話介紹拍戲工作畀我，不過最後工作都係不了了之，佢都有問我攞電話，但最終就冇約我出街。」黃榕表示如果倪震主動約會，她也不會應約，她說：「我都唔鍾意呢類型嘅男仔。」<br> 近日倪震日日被揭臭史，黃榕有感而發說：「有啲男人真係好衰好賤，我對感情好專一，如果一個男人有女朋友仲出去搞搞震，就真係好差，好對唔住自己嘅女朋友。」</p><p>傳藍潔瑛被追求</p><p>對於倪震決定跟周慧敏結婚，黃榕說：「咁咪好囉，終於都喺番埋一齊。」此外，在倪震的追女榜上，曾被譽為靚絕五台山的藍潔瑛也有份，有周刊指多年前因她的介入，令倪震和周慧敏短暫分手。<br> 採訪：比華利<br> 攝影：黃偉雄<br> 髮型、化妝：KathyL.（CiaoBella）</p></body></html>