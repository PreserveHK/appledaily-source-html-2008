<html><header><meta charset="utf-8"><title>雞Salt咗變黃金</title></header><body><h1>雞Salt咗變黃金</h1><p>食物之間的化學作用都幾有趣，只要懂得當中竅門，食物自然更好味，例如雞湯加鹽等如味精、辣椒加檸汁可減辣……之前型哥徐欣榮示範過，有趣至極；今次型哥煮得更「專」，大玩鹽與各種食材的化學變化，佢話：「唔Salt唔好食㗎！」<br><br>記者：廖秀娟<br>攝影：黃子偉</p><p>今日煮腦　12:30pm</p><p>徐欣榮（東區尤德夫人那打素醫院營養膳食廚師）<br> <br> 主修酒店餐飲，主理醫院之健康餐單設計，擔任中醫藥膳食顧問，精通中西健康菜。<br> <br> 菜式：<br> 蝦肉雲吞菠菜湯<br> 意式焗蠔<br> 釀野米焗春雞<br> 鮮茄吞拿魚意粉</p><p>釀野米焗春雞</p><p>02hr00min<br> 製作難度：★★★★☆<br> <br> 燒春雞不容易做到皮脆肉嫩，型哥說加鹽和檸汁醃製，雞的皮下脂肪會得到分解，燒焗完皮會特別金黃香脆；裏面釀的野米拌上菠蘿茸，清新香氣令野米不寡味，全隻雞的可吃性都是100分！</p><p>材料</p><p>春雞1隻、混合野米200克、橄欖油2湯匙、蒜茸2茶匙、水250毫升、菠蘿茸100克、菠蘿1片、西蘭花少許、鹽1茶匙<br> <br> 醃料：粗鹽2茶匙、百里香1茶匙、黑椒碎1/2茶匙、檸汁1/2湯匙</p><p>做法</p><p>1.春雞解凍洗淨，起出雞背骨及胸骨備用。用醃料內外塗勻醃半小時。<br> <br> 2.野米用鹽洗淨後冲水，用水浸半小時後隔亁水。<br> <br> 3.起鑊下橄欖油炒蒜茸，下野米，炒5分鐘，𢳂起加水後隔水蒸35分鐘，取出拌入菠蘿茸。<br> <br> 4.把野米飯釀入春雞，放入已預熱200℃焗爐焗10分鐘，再用180℃焗20分鐘。<br> <br> 5.以白鑊煎菠蘿件至略焦後上碟，放上春雞，以西蘭花伴碟便成。</p><p>貼士</p><p>用鹽洗野米可去除米的泥味。焗雞前用竹籤拮雞身幾下，便不會焗爆雞皮，影響賣相。</p><p>意式焗蠔</p><p>0hr30min<br> 製作難度：★★☆☆☆<br> <br> 焗蠔易做難精，單單炒好材料入焗爐，還未算做得精緻；型哥用兩種油升溫度，把蠔煎得金黃，令其外脆內Juicy，放入焗爐焗香，一個簡單焗蠔才完美。</p><p>材料</p><p>美國珍寶蠔2隻、亁葱2粒、番茄1個、低脂芝士2片、麵包糠10克、植物牛油1湯匙、蒜茸2茶匙、意式香草/海鹽/香草醬/辣汁各少許、花生油1湯匙</p><p>做法</p><p>1.珍寶蠔起肉，殼留用，蠔肉用淨水略冲洗後抹亁；番茄去籽切粒；亁葱切粒；芝士切條，與麵包糠拌勻。<br> <br> 2.起鑊中火炒香亁葱及番茄，加入蒜茸及意式香草炒勻後備用。<br> <br> 3.起鑊加植物牛油及花生油，用中火煎蠔肉至表面金黃色後撈起。將少許（2）鋪上蠔殼，放上蠔肉，再放一層（2），多鋪一層芝士麵包糠。<br> <br> 4.預熱焗爐至220℃，焗蠔10分鐘，配海鹽、香草醬及辣汁共食。</p><p>貼士</p><p>牛油沸點只約一百度，花生油卻可去到三百多度，蠔用兩種油以大火煎至表面金黃色，會較Juicy及甘香，比只用一種油好，而比例最好是1:1。</p><p>蝦肉雲吞菠菜湯</p><p>0hr30min<br> 製作難度：★★★☆☆<br> <br> 簡易版的意大利雲吞，用上現成蝦膠及上海餃子皮，可慳回不少時間做好菠菜湯，初學者最適合。</p><p>材料</p><p>上海餃子皮4片、蝦膠15克、芫荽/淡忌廉各少許、車厘茄1粒、鹽2茶匙、水3公升<br> <br> 菠菜湯料：菠菜葉300克、脫脂奶250毫升、清雞湯200毫升、水250毫升</p><p>做法</p><p>1.餃子皮包入蝦膠，加1片芫荽，再放另一片餃子皮包成意式雲吞。<br> <br> 2.煲滾水加鹽，放雲吞烚至浮起後撈起。<br> <br> 3.菠菜葉洗淨，灼軟，壓亁水份，將2/3份量放入攪拌機，加脫脂奶攪碎備用。<br> <br> 4.煲滾250毫升水，加雞湯，轉慢火放入菠菜茸煮熱。<br> <br> 5.放剩餘的菠菜葉於湯碟中央，放上意式雲吞，旁邊倒入菠菜湯，圈兩圈忌廉，放上車厘茄便成。</p><p>貼士</p><p>菠菜記得用細火慢煮，湯色才翠綠，稍一大火便會變黃變黑。灼雲吞時，於水中加鹽，雲吞皮便不易爛。</p><p>鮮茄吞拿魚意粉</p><p>0hr25min<br> 製作難度：★☆☆☆☆<br> <br> 意大利粉易學難精，要煙韌爽口但不硬身，也要些技巧。加鹽烚意大利粉可增加麵粉的筋性，烚完更爽口，且不易黐成一嚿嚿。</p><p>材料</p><p>意大利粉320克、車厘茄150克、水浸吞拿魚180克、冷榨橄欖油1湯匙、蒜茸2茶匙、香草醬1湯匙、水4公升、鹽1湯匙、西蘭花少許<br> <br> 調味料：黑椒碎1/4茶匙、鹽1茶匙</p><p>做法</p><p>1.吞拿魚隔水後壓碎。車厘茄開半。<br> <br> 2.煲滾水落鹽，再將意大利粉用大火煮5分鐘，轉慢火焗10分鐘便可煮成最煙韌的七成熟，撈起備用。<br> <br> 3.起鑊加橄欖油，以細火慢炒蒜茸，加入半份車厘茄炒至軟身，加入香草醬、吞拿魚碎及調味料炒香。<br> <br> 4.倒入意粉拌勻後上碟，放剩餘的車厘茄做裝飾便成。再放上用油鹽水烚熟的幾棵西蘭花，飯盒就更有營養！</p><p>貼士</p><p>用冷榨橄欖油細火慢煮番茄，酸度會提升，茄味更濃。</p><p>網上重溫　 http://cooking.appledaily.com </p></body></html>