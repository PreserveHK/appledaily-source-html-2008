<html><header><meta charset="utf-8"><title>財圈快拍：龍咁威</title></header><body><h1>財圈快拍：龍咁威</h1><p>舊年11月初喺創業板上市嘅網龍（777），唔使一年就夠資格轉去主板掛牌，主席劉德建噚日喺上市儀式時，送咗條「水晶龍」畀港交所（388）做紀念。唔知係咪條「龍」發功，抑或網龍冇改錯名，真係「龍」咁威，雖然大市低開，但佢股價始終企穩，公司管理層仲不停豎起手指公影相，心情靚爆！<br> 程志遠攝</p></body></html>