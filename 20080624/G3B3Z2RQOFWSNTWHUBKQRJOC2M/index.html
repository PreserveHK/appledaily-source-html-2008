<html><header><meta charset="utf-8"><title>專家對話：港交所不宜短炒</title></header><body><h1>專家對話：港交所不宜短炒</h1><p>港股未見起色，市況仍舊淡靜，彷彿續尋底，大摩則發表報告將港交所（388）目標價調低至100元，嘉賓亦不建議短炒港交所，但認為值得中長線持有。<br> 李：法興證券衍生工具部亞洲區董事李錦<br> 姚：時富資產管理聯席董事姚浩然孫：主持孫柏文<br> 孫：大摩將港交所目標價調低至100蚊，可唔可以撈貨呢？<br> 姚：港交所派息都幾吸引，中長線嚟講如果熊市過去，成交就自然會暢旺番，不過短炒就唔建議，因為成交量始終難捉摸，但長線投資，加上睇好後市，呢隻股份都唔錯。<br> 李：港交所係一隻周期性股份，買佢要睇吓自己對佢有無信心同有無資金。其實，呢隻股都有三厘息左右，如果佢股價真係去番100蚊呢啲水平，我會喺投資組合入面，增加佢嘅比重。</p><p>EMAIL解答：中鋁反彈時間短</p><p>MuiMui：想問吓中國鋁業（2600）有無機會返上13蚊呢？<br> 姚：佢股價可能會喺低位橫行一段時間，直至有其他鋁廠開始減產，加上產品價格回穩番，股價先有機會反彈。<br> 李：呢隻股就算反彈可能都只得一兩日。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>