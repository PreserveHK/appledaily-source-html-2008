<html><header><meta charset="utf-8"><title>Central-holic - Elaine</title></header><body><h1>Central-holic - Elaine</h1><p>身邊的一位好友，近來慘被工作荼毒，成為了Central-holic。Central-holic的特徵，簡單來說，他們信奉中環就是天堂之所在。中環的人是最靚的；中環的食肆是最好的；中環的工是最有前途的；中環的男人是最頂級的。相信終有一天好友會認為，中環的狗的屎是香的。中環當然好啦，Sift的dessert只應天上有，蘭桂坊讓寂寞人棲身，還有速度媲美的士的N969往返天水圍。啊！中環啊！<br> 好友經常介紹單身男人給友人認識，清一色中環人。只要是在中環工作的專業人士，不管體重260磅拋妻棄子身陷六角關係，都算作上上之選。最新例子：「佢幾好㗎，但係表達能力欠佳。」「吓？你想點呀？」「人家律師嚟㗎。」表達能力欠佳的律師，同「你畀啲錢過我，等我幫你全家祈福啦。」一樣難以置信。<br> 某次相約她晚飯，剛到達餐廳門口，她開口：「做咩嚟啲咁嘅地方食飯唧？」而餐廳老闆就站在我們面前！低下頭將她拉進餐廳，一直嫌這不好嫌那不好。好不容易等到她用筷子將碟上的雞件翻來撥去，再開金口讚賞──「啲雞幾好食吖。」「係呀，都幾出名㗎。」「但係我睇唔出同中環食開嗰啲有咩分別囉。」如果她不是我多年好友，我已經大巴大巴冚過去。到了結帳時，她還怕我唔死多加一句：「咁嘅價錢，去中環食唔好？」</p></body></html>