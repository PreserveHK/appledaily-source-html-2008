<html><header><meta charset="utf-8"><title>鴨舌雪過夜　醉滋味</title></header><body><h1>鴨舌雪過夜　醉滋味</h1><p>鴨舌加點玫瑰露，吃的時候散發陣陣酒香。但有些人會問為甚麼落了很多酒，吃時都不覺有酒味，阿Kit就話這是因為雪的時間不夠。她說整醉鴨舌，最好雪24小時，食落才會食出淡淡酒香。<br><br>記者：林佩婷<br>攝影：楊錦文<br>示範：KitMak（食譜作者及專欄作家）</p><p>飲食雜誌專欄作者；食譜作者；烹飪節目主持；為不同飲食機構擔任食物造型拍攝設計、食譜設計。大學主修酒店及餐飲管理，研習意大利菜及宴會策劃。<br> （ http://web.mac.com/mak.attack） &#13;</p><p>玫瑰醉鴨舌</p><p>0hr30min<br> 份量：4人<br> <br> 鴨舌汆水後，最好冲冷水後再浸冰水，令鴨舌爽脆彈牙。</p><p>材料</p><p>鴨舌1磅、醉雞汁2/3支、玫瑰露2茶匙、雞粉1茶匙、冰水2杯</p><p>做法</p><p>1.水煮沸，下雞粉及鴨舌，煮5分鐘至熟及無血水。<br> <br> 2.將鴨舌取出，冲冷水，再浸冰水後瀝水。<br> <br> 3.將醉雞汁及玫瑰露混合，浸過鴨舌，放冰箱雪24小時，即可享用。</p><p>Joanna問：唔用鴨舌，但又想方便，可用甚麼？<br> <br> 答：可以轉用雞翼，只要加鹽蒸10分鐘至熟就可以拿來浸醉雞汁。&#13;</p><p>左宗棠雞</p><p>0hr40min<br> 份量：4人<br> <br> 阿Kit這次特地選用走地雞，覺得食落才會有雞味。用熱油走油，可令雞肉更嫩滑，外脆內軟；落辣椒醬可令整道菜更惹味。</p><p>材料</p><p>雞1/2隻、紅辣椒2隻（切件）、薑茸2茶匙、蒜茸1湯匙、亁葱片2粒、生粉水/油各適量<br> <br> 醃料：生抽1湯匙、糖1茶匙、生粉2湯匙、鹽少許<br> <br> 調味：生抽/桂林辣椒醬1/2湯匙、酒/水/醋各1湯匙、紅糖1/2湯匙、麻油少許</p><p>做法</p><p>1.雞切件，抹亁水份，與醃料拌勻醃片刻。<br> <br> 2.燒熱油至八成熱，下雞件爆油至金黃香脆，瀝油。<br> <br> 3.燒熱2湯匙油，下紅辣椒、薑蒜茸、亁葱片爆香，下雞件回鑊同炒，下調味兜勻，以大火收亁醬汁，以少許生粉水埋芡，即可。</p><p>江太問：想再辣啲，係唔係加多啲辣醬就得？<br> <br> 答：唔係，因為辣醬會過鹹，可以多加辣油，而加指天椒同亁辣椒辣度會更勁。</p><p>竹笙百花果</p><p>0hr40min<br> 份量：4人<br> <br> 在市面買的蝦膠，有些已經加入蛋白，令食落更有質感。買回來加調味後，亦要攪拌至成膠狀才成。</p><p>材料</p><p>竹笙12條、蝦膠400克、馬蹄碎3粒、蘆笋12條<br> <br> 調味：蛋白1隻、生粉1湯匙、鹽/糖/胡椒粉各少許<br> <br> 芡汁：上湯1杯、雪耳碎（浸軟）少許、粉水適量、麻油少許</p><p>做法</p><p>1.蝦膠下調味，用筷子以順一方向打圈攪拌，下馬蹄碎再打片刻留用。<br> <br> 2.竹笙浸水至軟身，吸亁水份。<br> <br> 3.將竹笙剪開成長方形，放入一湯匙蝦膠及一條蘆笋捲起。<br> <br> 4.燒熱沸水，將百花果隔沸水大火蒸10-12分鐘。<br> <br> 5.此時燒熱鍋，下上湯及雪耳碎煮滾，埋芡，最後下麻油，淋在竹笙百花果上即可。</p><p>歐小姐問：使唔使灼咗啲蘆笋先？<br> <br> 答：細蘆笋如果灼完再蒸會太快熟，除非你用大蘆笋，咁就要輕輕灼一灼，再過冰水。</p><p>豆沙鍋餅</p><p>0hr45min<br> 份量：4人<br> <br> 用冰水做麵漿，可令餅皮更鬆脆，但要留意冰水不能一次過加入，否則容易起粒粒。</p><p>材料</p><p>蛋2隻、麵粉1杯、糯米粉2湯匙、冰水1杯、紅豆茸160克、蛋汁1/2隻</p><p>做法</p><p>1.蛋拂勻，與麵粉、糯米粉及水混合。<br> <br> 2.燒熱少許油，下1湯杓麵漿於平底鍋，塗平，煎至一面凝固，取出，下適量的豆茸於中央，鋪平折合兩邊，將豆茸封好。<br> <br> 3.將蛋汁掃於麵皮表面，再下鑊煎至香脆，取出，吸亁油份，切件，即可食用，可做三件。&#13;</p><p>李小姐問：可唔可以用其他餡料？<br> 答：可以用吉士餡料，用吉士粉4湯匙、奶200克、糖3湯匙加牛油1湯匙煮至變稠就可以。</p><p>網上重溫</p><p> http://cooking.appledaily.com </p></body></html>