<html><header><meta charset="utf-8"><title>香港電影金像獎頒獎典禮今晚舉行<br>華仔認輸為李連杰拉票　青雲冧莊影帝冇難度</title></header><body><h1>香港電影金像獎頒獎典禮今晚舉行<br>華仔認輸為李連杰拉票　青雲冧莊影帝冇難度</h1><p>第27屆香港電影金像獎影帝影后今晚便誕生，向來被指恨獎如命的劉德華，前晚談到得獎信心，他竟放棄影帝寶座，呼籲投他票的人改去投李連杰一票，並謂想得首次角逐的最佳男配角獎。不過，據本報收到消息，《神探》的劉青雲極大機會繼周潤發之後，成為香港金像獎第二位冧莊影帝。　（無綫翡翠台今晚8:30轉播）</p><p>第27屆香港電影金像獎頒獎典禮，今晚在香港文化中心舉行，據悉，上屆憑《我要成名》首奪金像影帝的劉青雲，今晚憑《神探》冧莊得最佳男主角的機會極高，若他順利勝出，他便是繼分別在87及88年憑《英雄本色》和《龍虎風雲》，連贏金像獎影帝的周潤發後，第二位冧莊影帝，但《跟蹤》的任達華也不容忽視。<br> 劉德華分別憑《投名狀》及《門徒》角逐影帝及最佳男配角，他前晚與杜琪峯到尖沙嘴星光大道出席「燈陸‧亞高高」活動，談到得獎信心，華仔說：「平常心啦，我希望李連杰得男主角獎，佢好有機，我都唔知點解會咁諗，我覺得最好投票唔好分散，大家唔好投畀我，投晒畀杰仔啦，我攞男配角啦。男配角都個個好特別啦，邊個攞都係亮點。」最佳男配角獎競爭激烈，發哥首次角逐此獎，華仔說：「我都係第一次，大家都咁好，有得提名，贏輸都唔醜。」會不會想影帝和男配角獎都捧走？華仔說：「我一個都未敢諗啦，何況兩個？不過我覺得好開心，今年有好多不同片種，百花齊放，樣樣都平均同和諧，好似奧運咁。」<br> </p><p>張靜初影后大熱門</p><p>據本報收到消息，華仔退而求其次欲得男配角獎的美夢可能成空，因該獎應是發哥的囊中物，但發哥已決定不出席頒獎禮，若他得獎將由導演許鞍華代領。其他獎項方面，最佳電影是《投名狀》與《門徒》之爭，其中又以《投》片呼聲較高，而最佳導演很大機會頒給《門徒》的爾冬陞，但黑馬陳可辛也不能忽視。至於影后之爭，斯琴高娃與新人張靜初都有機會，其中又以張靜初在《門徒》中的表現搶鏡，被看高一線。最佳新演員則會由徐子珊憑《跟蹤》捧走。<br> 至於女配角獎應會被《野。良犬》的邵音音捧走，本來袁詠儀在《門徒》中的表現也出眾，但因金像獎賽果主要由一班電影人投票而定，得獎要靠實力加人緣，有傳靚靚在影圈中得罪人多，故投她票的人相對較少，影響其得獎機會。同一原因也影響了有份執導《神探》的杜琪峯，故雖然該片口碑極佳，但能捧走最佳導演及最佳電影獎的機會甚微。</p><p>阿杜寸機制不民主</p><p>阿杜向來對金像獎頗有微言，曾指此乃小圈子活動，有實力不一定獲認同，前晚他被問到得獎信心，他說：「唔好意思，冇乜好評論，我都唔知有乜名單。」難道他對主演《神》片的好友青雲得影帝也沒信心？阿杜說：「佢舊年咪好彩攞到囉。」青雲有實力，阿杜不認同？他說：「咪話舊年好彩攞到囉，我見同佢老友先咁講咋，其他我唔想評。」他不想好友劉德華得獎？阿杜說：「華仔乜獎未攞過呀？」有指華仔未得過男配角獎，阿杜說：「係咁易執番個都好，攞咗呢個唔好再攞其他喇，下次攞最佳導演啦，華仔好勤力㗎。」<br> 再問阿杜有沒有信心拿導演獎，他說：「我冇意見，其他冇睇都冇意見，幾時輪到我自己呀。」《神》片早前在亞洲電影大獎中獲獎，阿杜說：「我好尊重香港電影，我都有投票做好我本份。」阿杜是否同意華仔所言，今屆百花齊放又和諧？他說：「睇台灣競選一樣咁和諧，其他我就唔知喇。」台灣一人一票選總統，阿杜以此作比喻，難道是想揶揄金像獎並非全民一人一票，呼應他以往指金像獎是小圈子活動之說？</p><p>邵音音不奢望奪獎</p><p>至於獲提名今屆金像獎最佳女配角的邵音音，昨日於銅鑼灣出席邵氏影友會兩周年會慶時說：「第一次提名已經好開心可以入圍，其他人咁犀利，所以我除咗自己個個都睇好。我冇諗過攞獎呀，一陣諗住有點知冇就心臟病發咯。」<br> 採訪：林妃、何慧斯　攝影：陳偉權&#13;</p><p>第27屆香港電影金像獎重要提名名單
</p><p>-最佳電影-<br> ‧《投名狀》【大熱】<br> ‧《門徒》<br> ‧《姨媽的後現代生活》<br> ‧《神探》<br> ‧《跟蹤》<br> <br> -最佳導演-<br> 陳可辛：《投名狀》<br> 爾冬陞：《門徒》【大熱】<br> 許鞍華：《姨媽的後現代生活》<br> 杜琪峯、韋家輝：《神探》<br> 游乃海：《跟蹤》<br> <br> -最佳男主角-<br> 郭富城：《C+偵探》<br> 李連杰：《投名狀》<br> 劉德華：《投名狀》<br> 劉青雲：《神探》【大熱】<br> 任達華：《跟蹤》<br> <br> -最佳女主角-<br> 蔡卓妍：《戲王之王》<br> 毛舜筠：《老港正傳》<br> 張靜初：《門徒》【大熱】<br> 斯琴高娃：《姨媽的後現代生活》<br> 劉若英：《綁架》<br> <br> -最佳男配角-<br> 張家輝：《出埃及記》<br> 鄭中基：《老港正傳》<br> 古天樂：《門徒》<br> 劉德華：《門徒》<br> 周潤發：《姨媽的後現代生活》【大熱】<br> <br> -最佳女配角-<br> 莫文蔚：《老港正傳》<br> 袁詠儀：《門徒》<br> 趙薇：《姨媽的後現代生活》<br> 邵音音：《野。良犬》【大熱】<br> 邵美琪：《跟蹤》</p><p>話你知：金像獎透明度遭質疑</p><p>金像獎頒獎禮評審委員會由電影編劇家協會、導演會和演藝人協會等13個業內屬會組成，另外片商、院商及作曲作詞家協會也有份投票。獲邀參選的電影要通過兩輪評審投票機制，首輪投票，由香港電影金像獎選民及100位評審團各佔百分之50評分，票選出每個獎項的5個提名；第二輪投票由50位評審團與13個屬會的專業投票各佔五成選票，決定得獎者誰屬。<br> 導演杜琪峯過去鮮有現身金像獎頒獎禮，經常稱「得閒咪去囉」，其實他曾數次炮轟金像獎，對其評審準則尤其不滿，曾表示金像獎只是一個小圈子活動，不為所有電影工作者接受，04年曾指金像獎需要增加透明度，故該年頒獎禮後公開輸贏票數，令吳君如一度與杜琪峯展開罵戰。</p></body></html>