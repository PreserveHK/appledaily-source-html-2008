<html><header><meta charset="utf-8"><title>關仁隱事：牛胃整容博上位 - 關仁</title></header><body><h1>關仁隱事：牛胃整容博上位 - 關仁</h1><p>近幾年好多電視台姐仔哥仔走去整容，好似三色公仔箱新紮姐仔「牛胃」咁，佢個人本身就唔係肥，不過上鏡之後，塊面睇落就肥嘟嘟，佢點瘦身都減唔到塊面，卒之走去學人打Botex瘦面，雖然價錢對牛胃嚟講都幾重皮，但因為呢期公仔箱肯捧佢，為咗上位做一姐，佢惟有落重本，咁又係嘅如果紅咗，接Job嘅價錢又會水漲船高啫。<br> 聽聞最近有人見到牛胃嘅時候，好唔識做咁問牛胃點解好似唔同咗樣，牛胃惟有尷尷尬尬咁同人講係瘦咗嘅關係，所以咪靚咗囉！<br> Textby關仁</p></body></html>