<html><header><meta charset="utf-8"><title>InternetForum：十個專家九個奸</title></header><body><h1>InternetForum：十個專家九個奸</h1><p>俗語有話：「十個光頭九個富」，亦有人話「十個賭仔九個貧」（總有一個有啲運），不過，呢個俗語放喺股市上，就有好多唔同玩法，好似網友mancent，經過呢排嘅上落市，就好似坐完過山車，別有一番滋味在心頭，佢喺《香港討論區》度貼咗一段股市順口溜，發洩吓心中抑鬱，尤其對連金管局任總都叫散戶咪亂信嘅專家、經紀，都係mancent嘅宣洩對象。</p><p>十個專家，九個輸家，<br> 呢九個輸家，經常累人全家<br> ***********************<br> 十個專家，九個奸<br> 十個經紀，九個貪<br> ***********************<br> 十個投資專家，九個都是輸家；<br> 百個股場玩家，九成都為炒家；<br> 千個長線玩家，九成高追而揸。</p></body></html>