<html><header><meta charset="utf-8"><title>Paris晒胸爛片情人節獻世</title></header><body><h1>Paris晒胸爛片情人節獻世</h1><p>新聞女王ParisHilton銳意成為大銀幕影星，可惜過去佢有份演出嘅電影都幾乎係爛片，最近由佢主演嘅愛情搞笑電影《TheHottie&amp;theNottie》會喺情人節檔期於美國上映，不過阿Deep睇過預告片後，發覺Paris只係識得擺靚樣晒身材，睇嚟新片收得嘅機會微乎其微。</p><p>幫醜女搵男友</p><p>劇情講述男主角JoelMoore小學時期就對Paris一見鍾情，佢哋相隔幾年後重遇，Joel誓要追到美人歸，可惜Paris身邊有個極醜極難頂嘅好朋友，Paris仲話喺好友未有男朋友前，自己唔會考慮拍拖喎，所以Joel就積極幫醜女搵男人，最後發覺醜女先係自己嘅意中人。<br> 單睇故事嘅老套情節，好多網友已經睇死話唔會收得，再加上Paris只識賣弄性感，例如着住背心跑步同落disco跳辣舞，表情完全入唔到戲，相信大有機會問鼎金草莓囉。<br> <br> 網址： http://www.youtube.com/watch?v=mkxdaA2wppM <br> 版主：網盜王尊尼Deep<br> 本欄逢周一至五刊出</p></body></html>