<html><header><meta charset="utf-8"><title>商廈嘆歐菜　瞓低開餐</title></header><body><h1>商廈嘆歐菜　瞓低開餐</h1><p>身邊白領朋友常問，公司附近沒有好東西吃，午市天天如是，毫無新意，有時只要細心發掘，總會有「好嘢」在附近。上環有座商廈叫「柏廷坊」，高層為商業用途，低層5至9樓，全是食肆餐廳，座落於文咸東街22至26號，路過只以為一般商廈，進去才知內有亁坤，午市、happyhour及晚市通通可以解決。<br><br>記者：郭佩韻<br>攝影：陳陶鈞<br>Model：Eriko@Stagemodel</p><p>高貴fusion午飯</p><p>柏廷坊落成幾年，近一兩年才大開食肆，5間餐廳加一間酒吧，因為大堂門口的餐廳招牌若隱若現，走馬看花的人，即使天天經過，都不會看見，升降機內也沒特別的招牌廣告，見5樓有午飯吃，先光顧一下吧！餐廳內的侍應都穿着西裝欣然款待，落地玻璃夠貴格，大長方桌，可以一大班同事共晉午餐，原來是「5樓廚房」，果然是名不虛傳，以往在銅鑼灣舊址，已有不少名人明星光顧，客人長食長有，難怪西裝骨骨的侍應們，面上掛着一份高傲感。</p><p>香煎牛柳牛尾肉汁湯意粉$148</p><p>靚牛煎至medium，自家製意粉，加個牛肉汁超濃湯，賣相似台灣紅燒牛肉麵，但是高貴版﹗</p><p>雜菜炒扁麵$128</p><p>用各式新鮮蔬菜，如椰菜仔等，加秘製香草汁炒成的扁麵，感覺很清新，不會膩口，夠健康。</p><p>五樓廚房（28541801）</p><p>地址：柏廷坊5樓全層</p><p>酒店水準出品</p><p>到了晚市時間，8樓傳來很香的鵝肝味，即時落樓看，原來是一間歐陸菜餐廳，店名Twyst，老闆娘Angela話，樓上酒吧是她好朋友開，所以用番餐廳個名，Angela本身於銀行做投資，難抵常常出外公幹，毅然放棄高薪厚職，轉行經營餐廳，並請得酒店級水準的廚師幫手，煮出新式歐陸菜，每兩星期轉一次餐牌，客人每次都可吃到新口味，特別一讚是甜品，完全酒店級水準，味道一流，食物價錢亦不算貴，4道菜每人$368、5道$398及6道$428，另可以包場作party場地，而且新張期內，帶酒來不另加收費。</p><p>ChefSpecialCreation/頭盤</p><p>頭盤以海鮮作主打，先來一個意大利飯米餅，鮮拆蟹肉鋪面，然後是炸大蝦沙律，香煎帶子微辣，一點不覺膩，很開胃。</p><p>鵝肝意大利飯釀鵪鶉/主菜</p><p>先煎好鵝肝，混入香草意大利飯，再釀入鵪鶉裏，然後焗，球體賣相很特別，焗後更香口美味。內裏充滿鵪鶉肉、鵝肝及意大利飯，很惹味﹗（Twyst）</p><p>大蝦米多/主菜</p><p>新鮮澳洲大蝦起肉，加不同香草及白菌，以白酒爆香，再加芝士及忌廉，肉質彈牙，食完很想再添食！（Twyst）</p><p>拿破崙餅配栗子慕絲/甜品
</p><p>香脆3層拿破崙餅，紅草莓做夾心，賣相吸引，栗子慕絲夠時令，甜而不膩。</p><p>Twyst（28152367）</p><p>地址：柏廷坊8樓全層</p><p>消閒飲cocktail</p><p>午飯夠飽肚，最好嘆番杯cocktail，聽說9樓有間酒吧10月才開業，叫Twystmind，4點已開門，可以食個tea，唱K都得，有壓力未解決，就來這裏輕鬆吓吧！</p><p>香炸一口雞腿$48</p><p>雞腿很香口，且已起骨，一口咬出啖啖肉，肉汁流出很juicy。</p><p>RomanceBerries$80</p><p>由新鮮草莓及藍莓打成，加入甜酒、冧酒、奶及糖水，鮮果味濃，略帶酒味，女士會較喜歡。</p><p>吞拿魚卷配蜜瓜釀火腿$48</p><p>吞拿魚卷夠新鮮，火腿不會太鹹，適合佐酒。</p><p>Twystmind（36222710）</p><p>地址：柏廷坊9樓全層</p></body></html>