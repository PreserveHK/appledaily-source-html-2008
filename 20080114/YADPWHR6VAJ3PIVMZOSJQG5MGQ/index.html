<html><header><meta charset="utf-8"><title>向阿姐偷師　變裝搶鏡<br>野蠻人誌：胡定欣最憎花心男友</title></header><body><h1>向阿姐偷師　變裝搶鏡<br>野蠻人誌：胡定欣最憎花心男友</h1><p>【第二回】胡定欣在《野蠻奶奶大戰戈師奶》中飾演汪明荃的下屬，首次跟阿姐合作，心情既興奮又擔心，甚感壓力，雖然跟阿姐對手戲不多，但有機會向前輩偷師便心滿意足。胡定欣在劇中與花弗黃長興配成一對，但現實中她其實對花心男士十分抗拒。　撰文：王崇穎</p><p>無綫劇集《野蠻奶奶大戰戈師奶》近期大收旺場，除了眾主角令人印象深刻，連帶其他演員也叫人眼前一亮，當中向來多演古裝劇的胡定欣也受到注意，獲網友大讚。<br> 劇中胡定欣飾演胡杏兒雜誌社同事李德瑾，擔任時裝雜誌編輯，性格硬淨上進，與黃長興飾演的程志尚是情侶，黃長興在劇中十分花心，經常昅女仔，胡定欣要時刻看緊男友，不過現實生活中，胡定欣表示絕不會與這類男性交往，她說：「我對呢啲男仔好抗拒。」</p><p>愛打扮想當設計</p><p>胡定欣甚少拍攝時裝劇，當她得知能夠與阿姐合作時，大感興奮，縱使要剪短頭髮也覺值得，她說：「可以同阿姐合作，真係學到好多嘢，雖然大家唔係好多對手戲，但佢各方面我都好欣賞，特別係佢記性好好，又不時叫我哋要設計多啲造型去突出自己嘅角色。其實未開拍時，我都有少少擔心，因為同阿姐合作都有一定壓力。」<br> 胡定欣今次戲份不算很重，但她表示絕不介意：「大家都拍得好開心，又有好多靚衫着，我以前都有諗過做時裝設計師，入行之後有研究吓fashion，都有少少心得，今次仲日日可以mixandmatch，所以呢套劇完全可以滿足到我嘅多變化個性。」</p><p>拍時裝喜劇滿足</p><p>胡定欣更為了拍攝該劇剪短髮，她說：「我自從小學讀書之後都未試過剪短頭髮，公司之前都唔畀我剪短頭髮，所以今次都算攞正牌去剪，剪完之後自己都好鍾意呢個新造型，我都覺得短頭髮方便好多，再短啲都唔驚，因為頭髮會長番。」<br> 能夠從古裝跳回時裝，胡定欣顯得甚為開心，還踢爆黃長興是大家的笑柄，她說：「因為佢廣東話講得唔係好好，成日鬧出笑話。呢套劇係我入行以嚟拍得最開心嘅一套，以前好多人覺得我拍古裝比較上妝，因為公司覺得我有古典美，今次有機會拍吓喜劇，成個人都好開心，原來自己可以拍到嗰種效果。」<br> 攝影：陳偉權</p><p>搶先爆：愛妻被吻　妒火中燒</p><p>今晚《野蠻奶奶大戰戈師奶》的第11集劇情講述麗敏（胡杏兒飾）對Fiona的死感到懷疑，質問O姐（汪明荃飾），但O姐命令她不要多管，以免其他人再追查，O姐更到影相舖買回自己與Tim等照片。家寶（滕麗名飾）為討好仲祥（郭政鴻飾），帶他的一對孖女出外遊玩，其間孖女誤搗蜜蜂窩，家寶為救二人慘被蜜蜂螫傷入院。<br> 麗敏在街上找來型男Mark（王浩信飾）頂替原來的男模拍攝雜誌照片，Mark拍畢後親吻麗敏兼合照，戈德（黃宗澤飾）看到照片後妒火中燒。另一方面，家寶無意中發現O姐與Tim，以及自己與親姊和姊夫Tim等合照，頓時對Fiona的死再起懷疑。</p></body></html>