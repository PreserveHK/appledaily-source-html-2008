<html><header><meta charset="utf-8"><title>淘汰兩蚊雞電車捱轟</title></header><body><h1>淘汰兩蚊雞電車捱轟</h1><p>今時今日兩蚊雞可以做得乜?大熱天時可以買包優質紙巾抹抹汗，也可以「搭叮叮」！在港島遊車河。網友「完全無錢」卻認為港島區馬路窄，電車行得慢，與網友「認真討論電車有冇淘汰必要。」<br> 帖子一開隨即惹來網友強烈反對，「淘汰輕鐵都未輪到淘汰電車」、「又平又有特色又可以紓緩中西區交通」、「有時同女朋友搭下都幾浪漫」、「係你啲咁膚淺嘅人至想淘汰，啲外國遊客都唔知幾想睇(電車)。」Net人身旁的電車男擁躉同事插嘴，「淘汰電車？使唔使淘汰埋電車男！」<br> Mr.Big提議電車要upgrade，「起碼要行快啲，有冷氣，夏天人多時坐樓下真係好難頂，重有啲指示燈要符合現代交通規則，𠵱家(駕車)跟着電車都好難知幾時停。」</p><p>10年只加價一次</p><p>Net人以往經常「搭叮叮」，當年的拖卡電車也搭過，可謂感情深厚。不說不知，這種有過百年歷史的交通工具，10年來只加價一次，現時共有163輛電車，每日接載24萬人次，不但是香港人的集體回憶和遊客景點，更獲譽為世界上仍在服務中的最大雙層電車車隊。<br> <br>  http://forum.hkgolden.com/view.asp?message=1092661 </p></body></html>