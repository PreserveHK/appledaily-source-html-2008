<html><header><meta charset="utf-8"><title>窩輪搏擊：4646勝在溢價低 - 俊樺</title></header><body><h1>窩輪搏擊：4646勝在溢價低 - 俊樺</h1><p>花旗股市反彈兩日又再跌過，道指一跌就200幾點，個勢都幾曳。<br> 港股啱啱跌穿100日線，睇嚟今日都冇運行，隨時下試26000點，尾市可唔可以彈番高，就要睇低位嘅承接力。不過，花旗嗰邊立立亂，呢個禮拜港股都唔可以樂觀，過埋呢個禮拜，應該開始炒減息，到時港股有機會喺低位炒番上嚟。</p><p>咁呢幾日有乜好炒？睇實啲煤股，上個禮拜五煤股逆市造好，升勢都幾全面，呢幾日應該會有好表現，又有概念又可以頂住個市嘅股份，就梗係神華（1088）。<br> 神華C輪4646：神華上周五收48.65元，逆市升2.7巴仙，成交繼續增加，如果升破50元會試54元，可以諗吓隻C輪4646，隻輪現價99仙，槓桿率4.9倍，溢價只係0.1巴仙，仲有四十幾日先到期，但末日輪只宜炒超短線，正股跌穿46.5元止蝕。</p></body></html>