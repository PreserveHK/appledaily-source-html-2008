<html><header><meta charset="utf-8"><title>抗拒與整容嬌娃同場<br>周汶錡扭計惹非議</title></header><body><h1>抗拒與整容嬌娃同場<br>周汶錡扭計惹非議</h1><p>以5萬元一姐價接job的周汶錡，昨日在屯門為活動行騷，被指扮大牌，她拒絕穿宣傳商場的性感服飾、不讓男模特兒抬轎出場、拒與小朋友行騷，以及藉趕工作為由拒絕傳媒訪問等不合作表現，令大會甚為不滿。</p><p>名模周汶錡（Kathy）昨日與廖碧兒、陳法拉、翻版關之琳Jocelyn和整容三嬌Freeze等現身屯門市廣場行騷，去年初因整容話題而與Kathy展開罵戰的吳文忻，擔任司儀。</p><p>辭演不成多要求</p><p>昨日行騷的Kathy，惹來大會極度不滿，據一名知情人士透露，Kathy是次活動收取模特兒一姐價獲得5萬元酬勞，但她只示範了三套Bread&amp;Butter便服，並只與甄子丹囡囡Jasmine行騷，該知情人士說：「Kathy一知道吳文忻有份做呢個活動，話要辭演，又要多80%酬勞，不過事前已經簽咗合約，惟有照做，不過就諸多要求。」<br> 該知情人士續說：「原本大會安排Kathy同石詠莉、廖碧兒、陳法拉着張學潤設計嘅性感低V裙，主持商場宣傳活動，但Kathy喺試衫時臨時拒絕，同埋要求加價，最後由Jocelyn補上，件衫就由石詠莉着。另外，Kathy又拒絕俾男模特兒用轎抬出場，又話唔同小朋友行騷，酬勞原本包括要接受傳媒訪問，最後佢又唔肯做。」</p><p>「件衫唔係我着」</p><p>昨日完騷拍攝大合照時，Kathy刻意與吳文忻保持距離，並在後台留守15分鐘至吳文忻離開，她才肯做訪問。對於不肯接受訪問，Kathy說：「我要走，因為趕住開工。」是否拒絕大會安排的性感服飾，她說：「冇可能，件衫唔係我着，一睇就知，我淨係嚟做fashionshow。」問是否不滿吳文忻，她說：「又講呢啲，唔講，我淨係嚟做騷。」至於吳文忻就透露不知與Kathy同台，她說：「之前唔知，不過冇所謂，寃寃相報何時了。」<br> 其後記者聯絡主辦是次活動的黃百鳴女兒黃漪鈞，問她周汶錡是否曾經一度辭演及加價，她說：「佢有透過經理人公司話唔想新年唔開心，我哋公關公司經過多番接觸，係OK咗，中間仲畀咗好多專業嘅意見同修改rundown。」<br> 採訪：JessicaNgan、EsaChu<br> 攝影：MatthewLam</p></body></html>