<html><header><meta charset="utf-8"><title>求驗客手記：對雷丁又有進賬　拿臣入6粒後衞之最 - 求驗客</title></header><body><h1>求驗客手記：對雷丁又有進賬　拿臣入6粒後衞之最 - 求驗客</h1><p>阿士東維拉今季表現一般，不過就打起咗年屆30嘅丹麥後衞拿臣。佢喺前日對雷丁嘅聯賽又有入球，協助球隊贏3:1，自己今屆喺英超亦已入咗6球，係入波最多嘅英超後衞。講到搶手佢就似乎唔及同樣都係30歲，亦同來自北歐嘅瑞典後衞美爾保，因為後者盛傳被歐洲大球會睇中，仲話同祖雲達斯達成協議㖭！</p></body></html>