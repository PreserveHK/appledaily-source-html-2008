<html><header><meta charset="utf-8"><title>經典不死<br>WAYFARER變種混戰</title></header><body><h1>經典不死<br>WAYFARER變種混戰</h1><p>早幾年激光矯視人人做，大家又以為眼鏡會走向沒落，點知時間卻證明潮童愛眼鏡。始於07年RayBan70大壽的引發，WAYFARER熱一浪接一浪，由WAYFARER變種推出的日版方形膠框鏡RX5130更一度斷市。等足半年，香港終於有少量水貨殺到，有型而不誇張的設計的確成為必搶目標。加埋多個品牌仿WAYFARER的四面襲擊，今個08，WAYFARER繼續大殺四方。<br><br>記者：許維雅<br>攝影：楊錦文、陳陶鈞<br>Model：ChiWai@JamCast&#13;</p><p>WAYFARER變種黑框到港</p><p>愛鏡之人都鍾情RayBan，識貨之人更會捐窿捐罅尋找舊版死貨。對RayBan如此瘋狂，或多或少都多得日本潮人帶挈。日潮對RayBanWAYFARER太陽鏡有非比尋常的追捧，翻出完又翻，舊年更以WAYFARER的藍本作設計，推出RX5130平光鏡框。將方形高度收窄，再將鏡托升高，令亞洲人更易戴。如此輕易成為日本潮人必搶目標，難怪香港之前一直未見曝光。今日真身，nui-concept店長阿Ken話：「全因老闆識人於日本眼鏡行做，先可以攞到貨。即使香港市面有，都好難攞到黑色。」一款四色，真身的確靚仔，除用料靚、手工好。唯一挑剔的地方就係非日本製，比起意大利版於意大利製造，會有一點兒遜色。</p><p>戴意大利版要鼻高</p><p>其實香港大部份店都有仿WAYFARER的RayBan黑色膠框，多數都係意大利版本，外形更十足十，但真係要鼻夠高、打扮夠有型先戴得起。</p><p>變種又變色強攻</p><p>WAYFARER的經典方角外形，的確為大家留下深刻印象。世界各地的方鏡，總會令人覺得有其影子。好似出名以70%純棉混膠的DeromeBrenne、玩木料的木調浪漫等，都有不同特色及顏色的仿WAYFARER鏡框。</p><p>WAYFARER款豐儉由人</p><p>其實仿WAYFARER的設計真係多的是。有錢又想有些品味的，可選擇歐美DesignerBrand如CUTLERANDGROSS；想追潮流又想慳荷包的，可選擇香港土產，或日本品牌i-DTokyo。</p><p>日本潮牌跟得足</p><p>日本人愛WAYFARER如此瘋狂，日本潮牌要出鏡都會以它作藍本。例如NUMBER（N）ine及南青山眼鏡店Cradle自家品牌EFFECTOR等，出眼鏡都不離黑色、起角、方角加釘的外形。</p><p>店舖查詢</p><p>a/　nui-conceptOptical（27518268）<br> 牛頭角道77號淘大商場1期地下G63號舖</p><p>b/　溥儀眼鏡（23666001）<br> 尖沙嘴彌敦道30-34號帝國酒店B舖</p><p>c/　Dream（21111176）<br> 旺角潮流特區地庫B29號舖</p><p>d/　美益眼鏡（23881239）<br> 旺角通菜街28號地下（近中國銀行）</p><p>e/　紅鞋宜（31100663）<br> 旺角潮流特區地庫B17號舖</p></body></html>