<html><header><meta charset="utf-8"><title>BlogBlog趣：講波佬未做好份工 - 蘋果波神</title></header><body><h1>BlogBlog趣：講波佬未做好份工 - 蘋果波神</h1><p>講波佬亂噏，睇阿仙奴失分氣頂<br><br>C朗靚仔、又勁又好波<br><br>人心思變（懷舊），國民黨同基瑾一樣咁吃香<br><br>葉士域治主場未斷纜，貼咗輸半個盤有乜用<br><br>若要生活好，長捧愛華頓</p><p>最新動態<br> 年尾去完英國睇波充電，錢又使咗一大筆，新一年願望係波馬股搵大錢，自我增值做個精明投資者、結婚生仔、愛隊囊括3冠王．．．．．．以上全屬奢想，最緊要還是做好呢份工，肥老闆收貨！<br> 講開做好呢份工，本欄新開張都忍唔住要插吓「現在台」嘅講波佬，前日放假，夜晚仆返屋企睇阿仙奴場波，聯賽長路漫漫，贏唔到唔緊要，但對兩位評述員點出阿仙奴嘅失分原因，真係好失望！不單止筆者，其實單計香港在上周中有數以10萬計觀眾，睇過阿仙奴對熱刺場聯賽盃，都知道阿仙奴該役用全副選上陣；同對伯明翰陣容比較，只有兩位連續兩場擔正，精兵如法比仔同法米尼等，已經唞了逾10天先出番，失波後又點可整個下半場都不時話班波好疲谷唔起，同硬拼熱刺有因。<br> 𠵱家啲波友對英國波又着迷又心水清，上網搵料已唔係我哋嘅賣點，唔做功課、評論冇point徒具名氣，唔似佢哋個台嘅作風喎？<br>  http://hk.myblog.yahoo.com/footballexperts/ <br> <br> 蘋果波神<br> 英超波癡有一個心願，5月話你知！</p></body></html>