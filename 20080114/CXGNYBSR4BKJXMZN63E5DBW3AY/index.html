<html><header><meta charset="utf-8"><title>遊行隊伍高唱《2012WeareReady》</title></header><body><h1>遊行隊伍高唱《2012WeareReady》</h1><p>【本報訊】舉起「V」字手勢，不是慶祝勝利，就是輸了敗了，壯志未酬何妨帶笑高歌。昨日遊行隊伍除了呼喊「我要、我要、我要；普選、普選、普選」外，沿途更高唱改編自北京奧運歌曲的《2012WeareReady》，大家唱着「2012weareready，願見普選從這天開始」，不願放棄的，不但是奧運健兒，還有這群熱愛香港的遊行人士。<br> 2.2萬人昨日參與爭取2012雙普選大遊行，明知人大常委會已否決普選，仍然堅持表達訴求。任職教師的李小姐直言：「我其實都預咗行完都唔會畀我哋，除非我哋再有50萬（人遊行）啦，但唔係做唔到就唔講，唔係唔畀你就要放棄。」</p><p>高舉V字手勢</p><p>大部份遊行者都穿上大會指定的黑衣或白衣，沿途喊口號及唱歌，每唱到「2012weareready」，即高舉雙手，展示V字手勢，寓意爭取2012雙普選。毛毛雨下，有人撐起大傘，正正是去年底撐傘支持2012雙普選活動時派發的傘子，上面全是泛民主派議員的簽名。<br> 任職建築師的葉小姐昨日首次參加遊行，她指身邊年輕人對社會的關心較2003年時少，「啲人太過重視物質，覺得𠵱家已經好好，冇乜需要改變個社會，安於現狀，我唔認同呢種做法，唔係你畀乜我先要乜。」同行的友人柳先生則說：「2012同2017對我嚟講唔係好大距離，出嚟係一種表態，唔可以政府話畀乜都接受。」</p></body></html>