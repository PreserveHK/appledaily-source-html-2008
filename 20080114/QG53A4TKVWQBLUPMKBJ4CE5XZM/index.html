<html><header><meta charset="utf-8"><title>魚缸暴炒族：美聯舖破旗可吼 - 方星俠</title></header><body><h1>魚缸暴炒族：美聯舖破旗可吼 - 方星俠</h1><p>有人將炒股比喻成戀愛，最怕就是遇人不淑，套用在股壇之上，即是散戶買錯股。其實，連「股神」也有失手之時，更何況尋常投資者？買錯股幾乎係散戶炒股必然會發生之事，問題在覺得愛股走勢不妥之後，你是否捨得「分手」。</p><p>挑戰去年11月高位</p><p>去年牛市「大時代」，散戶最緊要有股在手，所以有人乜都炒，逢股都買，卻無心處理，結果時間一耐，問題開始浮現。有人去年16元高追真明麗（1868），現價每股差不多輸足10元，你話點算？最近該公司有管理層表示，會專注本身業務而唔太擔心股價表現，但有貨嘅散戶見跌勢如此，想唔擔心都好難。<br> 美聯集團（1200）一度升越去年底推介時15元目標，同系美聯工商舖（8090）重上0.1元後強勢猶在，該股市值僅8億幾元，細細隻容易舞，上周五逆市上升，一度見0.116元，收市升4.9%，報0.107元。10日線已升破50日線，加上出現破旗走勢，料先挑戰去年11月高位0.136元，破位可見0.16元。</p></body></html>