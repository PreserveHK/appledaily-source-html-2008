<html><header><meta charset="utf-8"><title>中環在線：劉永好呻養豬蝕錢 - 李華華</title></header><body><h1>中環在線：劉永好呻養豬蝕錢 - 李華華</h1><p>早排內地食品價格高企，新鮮豬肉零售價喺6月更高見每斤52蚊，唔少香港人都要捱貴豬肉，最大得益嘅梗係豬肉供應商啦。不過，噚日有報道話，內地大農企新希望集團董事長劉永好話，自己其實蝕緊錢喎！</p><p>麥記定單少四成</p><p>經濟唔好，劉永好話唔止工業同城市受影響，連農村都開始步入寒冬，除咗以前同佢哋買開豬同雞嘅工廠大幅減定單，最慘係連肯德基同麥當勞呢啲國際連鎖快餐店，都定少咗四成貨。<br> 佢仲話年頭個個見到消費物價指數（CPI）咁高，都話佢賺大錢，但佢就話呢啲都係結構同格局造成，睇番家陣內需疲弱，加上肉、蛋、奶嘅價格持續下跌，養豬收入少咗之餘，分分鐘要貼番轉頭。</p></body></html>