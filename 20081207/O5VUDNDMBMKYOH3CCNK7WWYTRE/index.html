<html><header><meta charset="utf-8"><title>森高千里濶別九年再登台</title></header><body><h1>森高千里濶別九年再登台</h1><p>日本女歌手森高千里，自從同男星江口洋介結婚之後，已有9年冇喺舞台上唱歌表演。以晨女之父TSUNKU為首嘅樂隊SHA亂Q，前日喺日本武道館舉行20周年紀念演唱會，請到森高千里做嘉賓，佢以招牌迷你裙look上台獻唱，令唔少當年勁迷佢嘅麻甩fans勾起難忘回憶。</p></body></html>