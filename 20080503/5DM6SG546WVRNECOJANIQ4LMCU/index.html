<html><header><meta charset="utf-8"><title>馮仁昭四圍超：江若琳好恨做火炬手 - 馮仁昭</title></header><body><h1>馮仁昭四圍超：江若琳好恨做火炬手 - 馮仁昭</h1><p>陳曉東、江若琳（中）、周柏豪（右）同啤梨（左）等，噚日一身火紅喺沙田新城市廣場出席「全城打氣迎5.2」，朝早傳完聖火嘅高禮澤都趕到，仲同啤梨打乒乓波。江若琳直認非常恨做火炬手，佢話：「我好恨，不過可能要幾十年後囉，其實我都係全港最早掂到聖火嘅藝人。」陳曉東啱啱喺北京返嚟，佢話fans送咗啲壯陽藥畀佢，可能想佢勁啲啦！</p></body></html>