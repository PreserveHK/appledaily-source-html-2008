<html><header><meta charset="utf-8"><title>《歌舞青春》開第三輯</title></header><body><h1>《歌舞青春》開第三輯</h1><p>廸士尼頻道嘅人氣歌舞劇電影《歌舞青春》第三集，噚日喺鹽湖城正式開鏡，男主角ZacEffron（左二）同女友VanessaHudgens（中）齊齊出席記者會。雖然過去兩輯劇集喺全球大受歡迎，但Zac同Vanessa都話拍第三輯冇壓力。內容講述男女主角於高中最後一年，面對前途等不同抉擇，電影已經落實喺10月24號美國開畫。</p></body></html>