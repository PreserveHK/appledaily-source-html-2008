<html><header><meta charset="utf-8"><title>1　總潮流：<br>英格蘭出局　球衣照追</title></header><body><h1>1　總潮流：<br>英格蘭出局　球衣照追</h1><p>全民奧運，大家都似乎忘記體壇大事仲有6月開鑼歐洲國家盃。家陣講波都有女評述，足球早已不是男生專利，不過就算能為足球大賽徹夜不眠，女球迷也絕少花錢買球衣波Boots。adidas今屆就以歐洲國家盃為主題，推出一系列玩設計玩Details的女生上衣，件件都為女球迷帶來驚喜，就算今屆英格蘭出局，但波衫一樣照出可也，實行全面攻陷男女球迷荷包。就連向來睇波只睇靚仔的非種子球迷鍾舒漫（Sherman），都搶住示範可型、可Cute的女球迷裝扮。<br><br>記者：許維雅<br>攝影：譚盈傑<br>Makeup：諺瞳．小白<br>Hair：Ivan@BoomHair</p><p>囗adidas德國V領背心連3色頸帶$230/a（5月7日上架）、adidas白色Pramitta球鞋$480/a、adidas紅色長波襪$65/a、Salad黑色工人短褲$595/c、Meteoriteoflove黑色珠片背心$795/c</p><p>囗adidas英格蘭斜衫腳玫瑰花PrintTop$230/a、adidas深藍色長波襪$65/a、HYOMA金色Leggings$259/b、Venillasuite粉紅色open-toe高踭鞋$1,699/e</p><p>囗adidas意大利吊帶背心$190/a（5月7日上架）、Meteoriteoflove粉紅色圍巾$636/c、Fingercroxx白色彩點背心$219/b</p><p>囗adidas荷蘭闊領襯吊帶PrintTop$230/a、adidas螢光黃F30.8TRXFG球鞋$580/a、HYOMA螢光粉紅TrunkCap$249/b、HYOMA灰色泡泡長褲$329/b</p><p>Fashion味濃</p><p>就算我有幾愛碧咸，都從未買過一件碧咸球衣。波衫難襯唔在講，給人感覺男仔頭又難襯衫。不過今屆歐洲國家盃，adidas就以國旗、國家隊代表顏色及圖案設計出一系列服飾，更為女生球衣注入大量Fashion元素，如貼身小背心、頸巾、交叉吊帶等。講明只睇世界盃兼獨愛靚仔球隊英格蘭的Sherman話：「我喜歡Sporty打扮，這些帶有運動元素但款式又夠女仔的波衫好啱我。最大好處係易襯衫，設計亦好新鮮。」<br> （將於5月7日有售）</p><p>波衫仔女都啱</p><p>獨特剪裁的女生球衣純粹話題之作，始終男生市場先係主力，是次系列主題推出球衣共8個國家，就算今屆無緣進入決賽周的英格蘭，球衣一樣照出可也，而波衫設計就以較Causal款式的PrintTee、PoloShirt及PocketTee為主。Sherman話女仔着男裝PrintTee一樣好睇：「只要襯牛仔短裙或熱褲，摺起雙袖喺衫腳打個結，同樣有型好睇。」</p><p>adidas西班牙男裝PrintTee$190/a<br> izzue.com洗水牛仔半截裙$379/d<br> Venillasuite粉紅色open-toe高踭鞋$1,699/e<br> 紫色長襪（Reporter'sown）</p><p>同場加映<br>最新球鞋</p><p>EURO主題只有衫褲獨欠鞋襪，但同期就有不少新色波Boots上場。好似碧咸至愛Predito、好波之人美斯球鞋Tunit同系列的F5.8及3間外形最Basic的Sambamillenium森巴球鞋系列都通通以至Sharp顏色見街，啱晒波友落場ShowOff，唔知幾時出埋國家隊女裝高踭鞋呢？</p><p>EURO2008考考你：<br>adidas贊助的國家隊有那幾隊？</p><p>有睇開足球都知道，球員全身落場裝備幾乎被adidas、Nike兩大運動商搶住贊助。不過贊助又分個人、球會及國家隊，例子如碧咸，他與adidas關係深入民心，直情似有三間印喺面，但為英格蘭國家隊上場的波衫卻由UMBRO贊助，所以運動商推出用品時絕唔可以抵觸有關贊助。今次EURO系列，adidas及Nike都分別有相同國家球衣推出，不過款式只以國家國旗作主題的Casual款式，沒有國家足球隊的用品，例如落場波衫。咁究竟今次入圍的歐洲國家，有邊幾隊國家隊係adidas贊助呢？<br> <br> 答案：德國、法國、西班牙、希臘和羅馬尼亞。</p><p>a）adidas旗艦店（27300157）<br> 尖沙嘴漢口道17號<br> <br> b）i.t（25040025）<br> 銅鑼灣加寧街6-10號地下<br> <br> c）Bauhaus（28916811）<br> 銅鑼灣耀華街2號地下至3樓<br> <br> d）izzue.com（28903560）<br> 銅鑼灣金百利商場地庫B1&amp;B2<br> <br> e）Venillasuite（28816123）<br> 銅鑼灣白沙道20號地下</p></body></html>