<html><header><meta charset="utf-8"><title>關仁隱事：冬姐私竇闢室尋歡 - 關仁</title></header><body><h1>關仁隱事：冬姐私竇闢室尋歡 - 關仁</h1><p>拍咗幾部出位喜劇嘅「冬姐」雖然踏入更年期，但佢唔單止鍾意打牌，原來仲鍾意去私竇尋開心，早兩個禮拜佢同成班朋友幫襯佐敦區一間私竇，當時佢戴住黑超、着住花恤衫同西褲，喺場內搵咗個身形高大、年約20幾歲、仲帶babyfat嘅男公關陪坐，要求佢陪飲酒。冬姐性情豪爽，當晚佢一坐低就點咗威士忌，男公關坐喺佢身邊陪飲，兩個人細聲講大聲笑，冬姐兩杯落肚就更high，索性由大廳轉坐VIP房，繼續同男公關密室談心，傾到差唔多天光先走。<br> Textby關仁</p></body></html>