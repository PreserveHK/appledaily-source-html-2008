<html><header><meta charset="utf-8"><title>周日睇樓好去處<br>紅磡睇樓兼睇朱古力時裝</title></header><body><h1>周日睇樓好去處<br>紅磡睇樓兼睇朱古力時裝</h1><p>唔少發展商都預期樓市嘅整固期於4月份完結，並積極部署新一輪推盤行動，5月份搶閘推出嘅係紅磡海濱南岸，現樓示範單位同會所已率先開放予地產代理同新地會會員參觀，今批將發售從未推出的第1座，同埋第2座餘下單位，合共約700個。發展商現時正與銀行商議，為買家提供多項樓按優惠計劃，包括低息、低首期及現金回贈等。有意喺市區大型屋苑置業嘅話，就要去睇吓，區內兩個大型商場都有活動。<br> 紅磡漁人碼頭今日邀JaniceMan及賈曉晨JJ，與一眾青春活力嘅模特兒，着上各式各樣嘅朱古力時裝，舉行「百變朱古力FashionShow」。<br> 至於黃埔新天地，就邀請咗今屆奧運啦啦隊表演隊伍「舞時尚」，即場表演其成名作「紅扇舞」，「舞時尚」更以奧運倒數主題曲「Weareready」為背景，聯同廣東著名花式籃球隊合力創作出的舞蹈「五環奧運舞」，為奧運健兒打氣。</p><p>　</p><p>　</p></body></html>