<html><header><meta charset="utf-8"><title>徐淑敏甩拖發福</title></header><body><h1>徐淑敏甩拖發福</h1><p>徐淑敏（Suki）昨日在九龍灣出席「小熊維尼慈善拍賣」活動，收益將捐助願望成真基金。剛與中坑男友黃重生分手的Suki，今個聖誕有很多朋友陪伴，並不孤單，她又高調自爆現有幾位追求者，包括各階層年紀，她說：「暫時我冇心情拍拖，想休息吓先，今次分手令我諗法改變咗好多，我想做好啲事業，雖然公司冇話唔畀拍拖，不過我都想專心工作。」</p><p>最重要啱feel</p><p>問是否依然喜歡成熟型男士？Suki說：「咁又冇特別一定要年紀好大，最重要係有冇feel，不過就算我再拍拖，都唔打算公開戀情。」此外，Suki將會主持飲食節目《咁重識食》，她擔心會吃得多體重暴升，事關失戀後體重增了七磅，她謂喜歡一個人就會瘦，回復單身後作息正常反而會發胖。<br> 採訪、攝影：IngridChan</p></body></html>