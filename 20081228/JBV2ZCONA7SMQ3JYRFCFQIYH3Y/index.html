<html><header><meta charset="utf-8"><title>寫E-Mail打SMS　單手摺招</title></header><body><h1>寫E-Mail打SMS　單手摺招</h1><p>26個英文字母，加數字、標點符號、Shortcut等幾十粒分唇掣，通通塞晒落手機都唔係第一趟！但BlackBerry今次玩得仲激，PearlFlip8220為旗下首部摺機，極受空間限制下，仍將完整FullKeyboard塞入機內，寫E-Mail玩SMS，單手已經做到，呢招認真勁！<br><br>記者：陳國輝<br>攝影：陳陶鈞<br>Model：Norain@Pure<br></p><p>副芒CheckE-Mail</p><p>咪諗住任何操作都要揭蓋先做到，查實機內配置一個約2.4吋屏幕外，機面還有一個副芒，解像度更達240×320。佢唔似一般韓系摺機，專門影相或者聽歌，而係食番黑莓老本，用嚟Check電郵。<br> 收到PushE-Mail，副芒會彈出訊息圖示，㩒一下音量掣就可以打開嚟睇，全程唔使揭蓋；但最方便始終係畫面能顯示8行文字，唔使不斷拉畫面咁慘。</p><p>機身Slim膠膠哋</p><p>黑莓早就推出過以女性為主打嘅Pearl系列，分別係之前一直用直身設計，而今次則改為摺合式機身，睇落更的骰細部，尤其闊度及重量方面只有50mm和101g，變身為頸上吊飾或放喺OL嘅褸袋都非常適合。<br> 雖然輕，不過用料麻麻，特別係成個機殼都只係採用塑膠物料，感覺唔實淨，最驚係唔小心跌咗部機落地，唔知會唔會崩角甚至爆殼，搞到毀容。</p><p>SureType識學習</p><p>8220使用Pearl系列一直沿用嘅SureType輸入鍵盤，特點係一個掣包含兩個英文字母，同時具備詞彙及學習能力，唔使成個字入晒咁煩。不過都係嗰句，初時用會有啲唔慣，但如果肯花時間練習，話唔定比QWERTY仲快！<br> 既然配備鍵盤，Word、Excel等文書功能當然唔少得，但係8220還內置黑莓自家地圖，經EDGE上網即可搜尋所在位置，然後規劃行車路線，身為一部OL摺機，功能算係咁喇！</p><p>DetailsCheck!</p><p>Profile</p><p>制式：GSM四頻<br> 體積：101.4×50×17.5mm<br> 重量：101g<br> 通話時間：240分鐘<br> 備用時間：336小時<br> 主要功能：SureType鍵盤、200萬像素相機、BlackBerry電郵、Facebook、DocumentstoGo、EDGE上網、最高支援16GBmicroSD卡、藍芽2.0<br> 查詢：CSL（29881010）</p></body></html>