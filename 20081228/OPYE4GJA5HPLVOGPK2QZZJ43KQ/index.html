<html><header><meta charset="utf-8"><title>小瑪歌嗌咪：周華健愛女晒歌藝</title></header><body><h1>小瑪歌嗌咪：周華健愛女晒歌藝</h1><p>周華健前晚喺台北小巨蛋舉行演唱會，佢14歲嘅囡囡周厚恩（左）擔任表演嘉賓，雖然厚恩一度怯場唱錯，但依然憑唱功贏得觀眾掌聲，小瑪歌都覺得佢唱得唔錯。慶功宴上，華健話唔鼓勵但都唔會反對囡囡入行，佢又透露19歲嘅囝囝周厚安𠵱家修讀戲劇。華健又話成龍想加入佢同羅大佑、李宗盛、張震嶽組成嘅「縱貫線SUPERBAND」，但佢哋仲未答應成龍呢個要求。</p></body></html>