<html><header><meta charset="utf-8"><title>安室新碟銷量破百萬</title></header><body><h1>安室新碟銷量破百萬</h1><p>今年30歲嘅日本女歌手安室奈美惠近日憑精選大碟《BESTFICTION》，重奪樂壇天后寶座。大碟面世三星期，累積銷量已超過109萬2千張，順利成為今年最快破百萬張嘅大碟。今次都係安室自出道以來第五張破百萬嘅大碟，同時令佢成為首位能喺1字頭、2字頭及3字頭嘅年紀時，擁有過百萬大碟銷量嘅歌手。</p></body></html>