<html><header><meta charset="utf-8"><title>患癌好爸爸離世遺五孤寡</title></header><body><h1>患癌好爸爸離世遺五孤寡</h1><p>患有末期直腸癌的好爸爸強叔，早前獲善長捐助抗癌藥費，惟他最終不敵癌魔，於上月底撒手人寰。蘋果日報慈善基金已從殮葬專戶撥款2萬元，協助辦理強叔身後事。<br> 強叔離世，飽嚐痛失摯親之苦的強嫂，還要獨自扛起養育四名女兒的重責，她坦言一時間難以承受，精神幾近崩潰。她泣說：「我同阿強結婚17年，佢一直對我好好，每餐飯都一定等埋我一齊食，幫我夾菜，事事都照顧得無微不至。」四名女兒喪父，同樣悲慟不已，「最傷心係最親爸爸嘅小麗。阿強走嗰朝，我見小麗餓咗成朝，叫佢食個麵包，佢話要等埋爸爸起身再食。佢唔明白，爸爸已經唔喺度啦。」</p><p>臨終囑咐感激善長</p><p>強嫂雙目含淚，凄然道出強叔臨終時的囑咐，「佢臨終時，千叮萬囑要我轉達佢對善長嘅謝意，呢一年係各位善長幫佢賺番嚟。雖然唔可以如願活到四個女長大成人，但係可以多陪我哋呢段日子，佢已經好滿足。見佢無乜牽掛，我都好感激各位善長。」<br> 強叔自幼家貧，目不識丁，身體孱弱，一路走來極不容易。去年三月，他證實患有直腸癌末期，生命危在旦夕。為求一線生機，強叔向蘋果日報慈善基金求助醫療費，而蘋果日報慈善基金至今共收到善款逾37萬元，扣除為其支付之藥費，尚餘17萬元，餘款撥充「醫療專戶」協助其他有需要人士。<br> 「強叔」捐款編號﹕C2314<br> 「醫療專戶」編號﹕S0003<br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>