<html><header><meta charset="utf-8"><title>為識女仔學生訛稱賣K仔</title></header><body><h1>為識女仔學生訛稱賣K仔</h1><p>【本報訊】崇正中學中四男生聽信損友所言，以為可透過網上賣K仔而結識異性，於是有樣學樣，去年暑假在網上遊戲討論區訛稱有K仔出售，自詡「我D野最令（靚）」。男生原被控一項提出販毒罪，昨在九龍城裁判法院獲准簽保守行為，裁判官揚言「下次冇機會畀你」。<br> 涉案17歲被告吳世宇，現已升讀中五，辯方求情指，被告從朋輩得知，在網上賣K仔可識女仔，主任裁判官馬漢璋一臉狐疑，「佢（指被告）預期咁樣可以識到女仔？」裁判官在審閱案情時，發現被告在討論區留言提及「幼針」，便問被告對毒品的認識，「『幼針』點解？點解唔用『粗針』？」被告一概答不知道。</p><p>官指愚蠢　判守行為</p><p>最後裁判官准被告自簽5百元，守行為一年，及付300元堂費，並警告被告：「下次冇機會畀你，你涉及嘅控罪非常嚴重，講吓都唔得，朋友叫你做你就做係非常愚蠢」。<br> 案情指，被告於去年7月7日以網名「木村細雨」在網上遊戲「勁舞團3－幻翼之戀」討論區留言，當其他人問「有無K索呀？」被告留言有K仔出售，「你拎唔拎貨？150劃，幼針，石X尾我D野最令」。警方翌月6日發現留言，證實源自蘇屋邨一台電腦。今年2月19日登門拘捕被告，被告稱為結識異性才揚言有K仔出售，實際上他沒有賣K仔，亦從未試過K仔。<br> 案件編號：KCCC4244/08</p></body></html>