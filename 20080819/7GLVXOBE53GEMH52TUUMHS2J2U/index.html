<html><header><meta charset="utf-8"><title>俊哥膺最具影響力藝人</title></header><body><h1>俊哥膺最具影響力藝人</h1><p>紅遍亞洲嘅韓星裴勇俊，喺時事雜誌《時事Journal》舉辦、由1,000名各行業專業人士投票選出嘅「最具影響力藝人」選舉中榮登榜首，男歌手徐太志、Rain及性感女歌手李孝利就緊隨其後。另外，有份打入十大嘅張東健近日盛傳會同李連杰合作，演出洛比桑（LucBesson）執導嘅新片，但健哥嘅經理人就話一切未落實。</p></body></html>