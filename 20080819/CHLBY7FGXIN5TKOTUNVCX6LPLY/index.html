<html><header><meta charset="utf-8"><title>京奧判官：歌芙玩嘢跳遠掹車邊</title></header><body><h1>京奧判官：歌芙玩嘢跳遠掹車邊</h1><p>瑞典嘅7項全能皇后歌芙（CarolinaKluft）今屆京奧有女子7項全能唔玩，偏偏要挑戰難度，參加女子跳遠。喺噚日嘅女子跳遠預賽，歌芙雖然表現一般，只跳出6米70，但就僅僅入到22日舉行嘅決賽（前12名入決賽佢排第11名）。不過，世界室內女子跳遠冠軍、葡萄牙嘅高美絲（NaideGomes）就冇歌芙咁好彩，只得第14位，黯然出局。</p></body></html>