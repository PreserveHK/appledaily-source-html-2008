<html><header><meta charset="utf-8"><title>中環在線：「第一股歌」作者贏官司 - 李華華</title></header><body><h1>中環在線：「第一股歌」作者贏官司 - 李華華</h1><p>舊年大陸股市雞犬皆升，內地散戶龔凱傑為《死了都要愛》一曲重新譜上新詞，成為了《死了都不賣》，講出好多散戶炒股心聲。佢仲搵埋歌手王蓓嚟唱，結果喺大陸熱爆，被譽為中國「第一股歌」，唔少網友爭相下載做手機鈴聲。<br> 本來合作得好好哋，但呢個組合最終鬧上法庭，話說王蓓修改咗《死了都不賣》嘅歌詞，再賣畀浙江泛亞電子，但喺189個字嘅《死了都不賣》歌詞中，王蓓嘅版本同龔版只有23個字唔同，龔凱傑認為有抄襲之嫌，所以打官司索償。</p><p>獲賠二萬七人仔</p><p>龔凱傑舊年10月入稟控告王蓓同泛亞侵犯版權，原本要求40萬人仔（下同）經濟損失、5萬蚊精神損失同1.3萬蚊侵權賠償，噚日上海法院宣佈龔凱傑勝訴，但法院嘅判決同佢原來嘅索償相差好遠。泛亞要喺佢嘅娛樂基地網站登道歉啓事，泛亞同王蓓仲要賠2.7萬畀龔凱傑，包括1.5萬蚊經濟損失同1.2萬蚊侵權賠償。</p><p>《死了都不賣》（龔凱傑版本）<br> 把股票當成是投資才買來<br> 一漲一跌都不會害怕掉下來<br> 不理會大盤是看好或看壞<br> 只要你翻倍我才賣<br> 我不聽別人安排<br> 憑感覺就買入賺錢就會很愉快<br> 享受現在別一套牢就怕受失敗<br> 許多奇迹中國股市永遠存在<br> 死了都不賣<br> 不給我翻倍不痛快<br> 我們散戶只有這樣才不被打敗<br> 死了都不賣<br> 不漲到心慌不痛快<br> 投資中國心永在<br> 就算深套也不賣<br> 不等到暴漲不痛快<br> 你會明白賣會責怪<br> 心態會變壞<br> 到頂部都不賣<br> 做股民就要不搖擺<br> 不怕套牢或摘牌<br> 股票終究有未來</p></body></html>