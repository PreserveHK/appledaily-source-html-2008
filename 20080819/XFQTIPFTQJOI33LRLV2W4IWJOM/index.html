<html><header><meta charset="utf-8"><title>JunJin赴京報道賽事</title></header><body><h1>JunJin赴京報道賽事</h1><p>韓國組合神話成員JunJin噚日上晝飛去北京，佢此行係為咗MBC電視台嘅節目《無限挑選》，為韓國女子手球隊嘅奧運賽事擔任報道員。噚日有近300名fans聞風而至，難得JunJin冇托fans手踭，沿途仲不停幫fans簽名。正趕拍新劇《風之畫師》嘅女星文根英，亦自爆近日好留意女子手球嘅賽事，每到休息時間就會走上保母車睇直播。</p></body></html>