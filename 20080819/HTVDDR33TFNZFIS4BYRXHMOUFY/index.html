<html><header><meta charset="utf-8"><title>特稿<br>皇馬食「橙」停不了</title></header><body><h1>特稿<br>皇馬食「橙」停不了</h1><p>人人都想效力皇家馬德里！就算是曼聯的基斯坦奴朗拿度亦然。皇馬由蘇斯達領軍後開始「荷蘭化」，而荷蘭大部份國腳，近年亦紛紛轉投該馬德里市球隊。現時皇馬陣中已坐擁5名荷蘭兵，教練蘇斯達更表明欲羅致亨特拉爾，而這名阿積士天才射手，國籍同樣是荷蘭呢！<br> 雲尼斯達萊無論是在皇馬或荷蘭國家隊，俱是近年正選，其上陣64場攻入33球的國際賽紀錄，入球率極高。不過，年屆32歲的雲佬已宣佈退出，友賽俄羅斯一役將不會看到他。洛賓在左路威脅極大，亦是前教練尹巴士頓的愛將，惜洛賓最大弱點是容易受傷，甚至未有踢足全場的體力。</p><p>雲達華治勢頂史奈達</p><p>至於史奈達與雲達華治，基本上兩者踢法頗為相似，最擅長位置同為進攻中場。大家可看到今夏的歐國盃，史奈達與雲達華治出現撞位情況，而尹巴士頓則較喜歡以後者移至左路，由史奈達在中間自由發辦。然而，史奈達因傷休戰3個月，預期雲達華治在國家隊或球會層面上，將暫時取代前者的角色。<br> 至於近年在飛燕諾演出搶鏡的德倫特，自轉投皇馬後已冇運行，因此子曾與教練蘇斯達交惡。德倫特至今僅曾代表過荷蘭U21，未嘗大國腳滋味，今次亦冇份入選。</p></body></html>