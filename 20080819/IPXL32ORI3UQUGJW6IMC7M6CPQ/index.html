<html><header><meta charset="utf-8"><title>中環在線：張朝陽「我啱做特工」 - 李華華</title></header><body><h1>中環在線：張朝陽「我啱做特工」 - 李華華</h1><p>「跳水皇后」郭晶晶奪金當日，搜狐CEO張朝陽親身到前線採訪，仲拉咗霍啓剛做訪問。果然係IT人，永遠發揮創意。</p><p>必做應做都不做</p><p>《中國企業家》訪問張朝陽，佢話自己啱做特工，因為鍾意收埋自己嘅感受。話說00年科網爆破，張朝陽話：「頭都要炸了」，每日都冇覺好瞓，又要應付諸多問題，最慘要扮冇事，唔俾人知，總之俾公司業務拉住行，折磨到身心俱疲。<br> 搜狐去納斯達克掛牌前張朝陽就話有名冇利，冇安全感啫，家陣就唔同。佢話05年終於可以施展佢嘅管理哲學，將「必做」同「應做」嘅責任同義務，喺佢嘅辭典裏刪除。家陣有幾free？佢話好似輪船，只要不時巡吓、周圍敲吓，保證機器正常運轉就得。所以家陣放工後嘆咖啡時，就算有人搵佢傾合作嘅事，佢都唔會吓吓親身出動，只會叫對方搵相關部門。<br> 難關過盡，難怪佢話：「00年互聯網的冬天，誰都說張朝陽是最弱的、最先死的，可是活得最久的就是我。」</p></body></html>