<html><header><meta charset="utf-8"><title>專家對話：趁反彈短炒一轉</title></header><body><h1>專家對話：趁反彈短炒一轉</h1><p>昨日恒指在連跌幾日後重拾升勢，微升99點，未知大市可否繼續反彈幾日才再試底位，嘉賓認為大市沽盤因沒有特別利淡因素而開始收斂，因此恒指幾日內有機會反彈上22000點附近。<br> 郭：敦沛金融投資研究部主管郭家耀<br> 楊：主持楊慧玲<br> <br> 楊：之前幾日股市經過大型洗倉潮之後，恒指暫時係唔係可反彈一下之後再試底呢？<br> 郭：我睇都有機會，原因係恒指已經跌到21000點左右，短期又無咩嘢利淡消息加劇佢嘅跌勢，因此市場無誘因再追沽，未來幾日有機反彈番上去22000點附近；而帶頭彈嘅可能係中移動（941）同內銀股；不過之後港股都仲要下滑，所以想炒短線就要好好把握呢幾日反彈，而唔好睇得太長喇。</p><p>EMAIL解答：遠洋地產上升等政策</p><p>H.K.I：遠洋地產（3377）點睇呢？佢有現金，加上土地儲備又唔多。<br> 郭：短期內房股都未必有太大反彈空間，要等到中央宏調政策改變，股價先會有變動，而呢個改變喺第四季出現嘅機會大啲，到時我估計遠洋地產反彈力度應該會比較大啲，另外中遠控股（1919）都係我比較睇好嘅航運股。</p><p>收市後4:30pm</p><p>click入 http://finance.appledaily.com <br> 以webcam參與節目及收看<br> <br> 歡迎phonein28698262暢談心得亦可email至mailto:finance@appledaily.com搶先貼股&#13;</p></body></html>