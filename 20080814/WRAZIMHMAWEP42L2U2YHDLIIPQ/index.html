<html><header><meta charset="utf-8"><title>陳樂榣晒富貴男友　姊妹流口水</title></header><body><h1>陳樂榣晒富貴男友　姊妹流口水</h1><p>性感女子組合Freeze三位成員中，以陳樂榣最先公開富家子男友潘熾恆，前晚更雙雙出席派對，大方合照晒恩愛。石詠莉及甄穎珊大讚潘熾恆是絕世好男人，並指二人天生一對。她們眼見好姊妹覓得金龜婿，更恨到流口水。</p><p>前晚君子雜誌在灣仔舉行「Men'sNight2008」派對，請來Freeze、小肥、唐素琪、譚凱琪、鈴木仁和吳文忻等嘉賓。今次負責大會公關的原來是Freeze成員陳樂榣的富家男友潘熾恆，其男友大有來頭，是Gucci亞太區CEO鄧婉穎的兒子。當Freeze到場時，潘熾恆未有刻意理會她們，而且顯得有點避忌。</p><p>「驚男友唔自在」</p><p>陳樂榣接受訪問時說：「今次唔係男友叫我哋嚟，係本雜誌一直好支持我哋，我同男友同場都唔係好尷尬，我係驚男友有啲唔自在，不過平日佢都有嚟睇我點做嘢。」在旁的石詠莉和甄穎珊也對其男友讚不絕口，並異口同聲指是絕世好男人，又覺得二人很夾。<br> 其後記者要求陳樂榣和男友合照，陳樂榣十分樂意，不過她不敢問男友，要記者代問。其男友初時不大願意，但後來也應要求與陳樂榣合照。<br> 至於腳部受傷的石詠莉，日前出席活動時試跳舞，不慎觸及傷口並滲出血水，故要以紗布包紮傷口。</p><p>吳文忻做老闆</p><p>此外，吳文忻將榮升做老闆，她說：「我𠵱家好積極搵緊舖位，因為我同三個朋友會夾份投資七位數字做生意。𠵱家考慮緊開茶餐廳定係開酒吧。有相士話我今年開始會有十年行大運，咁要積極啲做嘢，我唔靠人，要靠自己搵錢。」<br> 採訪：胡比　攝影：仇志德</p></body></html>