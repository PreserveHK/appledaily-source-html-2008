<html><header><meta charset="utf-8"><title>鍾舒漫推淋巴周身瘀</title></header><body><h1>鍾舒漫推淋巴周身瘀</h1><p>鍾舒漫、吳浩康（阿Deep）和陳偉霆昨日到灣仔擔任英皇新秀面試的評判。穿上背心的鍾舒漫左手臂瘀了一大片，她表示因為之前周身骨痛，於是去推淋巴，殊不知該名女技師因太用力，令她痛楚不已。<br> 鍾舒漫說：「其實我連大腿都瘀晒，當日我仲叫到成間店都聽到。我因為嚟緊要影唱片封套，所以想身形結實啲。下次我都會再推過，但係會搵過另一個師傅。」</p><p>揀蟀忌性感</p><p>擔任評判的阿Deep表示，會以參賽者的唱歌技巧作為評分標準。問他若參賽者穿性感服飾，會否額外加分？他笑說：「性感就唔使，如果着得性感而唱歌差，仲會減分㖭。踏實啲好，千祈唔好化太濃妝，總之要靚同整齊啦。」<br> 採訪、攝影：駱華齡</p></body></html>