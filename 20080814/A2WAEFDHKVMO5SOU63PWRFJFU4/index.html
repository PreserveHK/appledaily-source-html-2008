<html><header><meta charset="utf-8"><title>中環在線：芬佬蝕錢照袋百萬 - 李華華</title></header><body><h1>中環在線：芬佬蝕錢照袋百萬 - 李華華</h1><p>美國次按風暴拖累全球股市，搞到唔少基金都要蝕錢，據《現代快報》報道，內地A股市場基金半年就唔見咗1.08萬億銀人仔，投資者損失唔少，但基金經理就照袋百萬年薪。</p><p>市況好壞照收管理費</p><p>基金嘅收入來自固定薪金同花紅，而每年花紅係將基金表現，跟同類基金嘅排名掛鈎，雖然今年市況唔就，但大家投資都損手，拉條curve出嚟都係咁上下，所以呢部份嘅收入唔會點減少；加上無論市好市壞，基金都照收管理費，你話佢哋嘅人工少得去邊？<br> 家吓內地基金經理年薪介乎30萬至1000萬銀人仔，相差咁大主要係因為俾幾家細基金公司拉低；但基金經理平均人工都有100萬人仔，星級嘅就有500萬至600萬銀，頂尖嘅當然收千萬人工啦。</p></body></html>