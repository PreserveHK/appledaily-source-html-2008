<html><header><meta charset="utf-8"><title>松山研一唱歌渣要特訓</title></header><body><h1>松山研一唱歌渣要特訓</h1><p>日本男星松山研一最近四出宣傳電影《爆粗band友》，前日佢神秘現身《爆》片喺大阪舉行嘅試映會，畀fans意外驚喜。松山喺戲入面扮演樂隊DMC嘅瘋狂主音KRAUSER二世，不過佢話現實中嘅佢唱歌水皮，又唔會去卡拉OK。為咗演繹KRAUSER二世開演唱會嗰一場戲，佢專登搵咗四個唱歌老師嚟特訓自己三個月。</p></body></html>