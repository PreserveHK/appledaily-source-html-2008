<html><header><meta charset="utf-8"><title>專家對話：港交所或失守$100</title></header><body><h1>專家對話：港交所或失守$100</h1><p>昨日市跌勢持續，先升後回，恒指全日收市下跌347點，雖然成交未算太弱，但嘉賓亦不看好昨日公佈業績的港交所（388）。<br> <br> 碩：亨達集團研究部董事黃敏碩<br> 彭：荷蘭銀行私人投資產品部助理經理彭敏惠<br> 孫：主持孫柏文<br> <br> 孫：港交所公佈咗業績，究竟佢可唔可以守得住100蚊呢啲位？<br> 碩：佢業績受只有平均600億左右嘅成交額影響，另外好多金融機構要撇賬，因此都有可能要沽售番港交所股份，佢前景又不明朗，股價短期有機會被質，下試100蚊以下水平。<br> 彭：衍生產品都睇到成交縮咗好多，原本港交所上年講增長動力來自拓展衍生產品，但係今年因為市況唔就，衍生產品成交都幫助唔到佢業績。</p><p>搶先貼股<br>專家對話：港交所或失守$100</p><p>麥先生：我今日（周三）27.3蚊入咗中國人壽（2628），唔知有無得升？<br> 碩：國壽今日（周三）收市價27.25蚊可能仲未見底，或者要下試25蚊呢個水平。如要止蝕，定個價位喺25蚊。<br> 彭：係30蚊嗰度可能有好多蟹貨，會造成一個阻力，所以短線可能都仲要守吓。</p><p>收市後4:30pm</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股</p></body></html>