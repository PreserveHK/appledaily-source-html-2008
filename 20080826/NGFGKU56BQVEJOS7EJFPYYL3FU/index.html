<html><header><meta charset="utf-8"><title>中環在線：寶哥哥東亞坐艇中海補數 - 李華華</title></header><body><h1>中環在線：寶哥哥東亞坐艇中海補數 - 李華華</h1><p>東亞（023）今個月5號公佈中期業績，大幅倒退超過五成，拖累當日股價急挫逾8%，主席兼行政總裁李國寶見股價咁樣跌，梗要出手撐東亞。寶哥哥今個月已經5度增持東亞，使咗8012萬銀，買入257萬股東亞。無奈東亞唔爭氣，股價每況愈下，以噚日30.4蚊收市價計，賬面損失189萬銀。<br> 噚日港交所（388）公佈，身兼中國海外（688）獨立非執董嘅寶哥哥，8月20號以每股12.26蚊增持500萬股中國海外，涉資6130萬銀，持股量增至0.07%。由於喺場外做，所以唔知係咪行使認股權。<br> 中國海外噚日收報12.56蚊，升0.64%，寶哥哥賬面賺150萬銀，雖然唔能夠完全抵銷今個月增持東亞嘅189萬銀賬面損失，但總算幫補吓。</p><p>李國寶本月增持股權</p><p>中國海外（688）<br> 20日　增持股數：500萬股　涉資：6130萬元<br> 19日　增持股數：200萬股　涉資：6160萬元<br> 11日　增持股數：32萬股　涉資：1043萬元<br> <br> 東亞銀行（023）	<br> 8日　增持股數：5萬股　涉資：158萬元<br> 7日　增持股數：10萬股　涉資：327萬元<br> 5日　增持股數：10萬股　涉資：324萬元<br> <br> 資料來源：港交所</p></body></html>