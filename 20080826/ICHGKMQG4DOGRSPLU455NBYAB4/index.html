<html><header><meta charset="utf-8"><title>唔爭家產　全情爭仔<br>鍾嘉欣四角苦戀戲外咪搞</title></header><body><h1>唔爭家產　全情爭仔<br>鍾嘉欣四角苦戀戲外咪搞</h1><p>溏心風暴之家好月圓鬥戲人辨　第三回<br>鍾嘉欣在《家好月圓》中扮演奸狡繼母殷紅（米雪飾）的親生女兒于素心（阿秋），她雖沒有受母親唆擺變奸爭奪甘家家產，但在感情上卻要應付四角戀。鍾嘉欣自爆演繹阿秋的每場喊戲，都是全情投入流下真眼淚，不過她謂在現實生活中，感情方向清晰，絕不容許有多角戀情發生。　撰文：比華利</p><p>由《溏心風暴》中的常在心，到《溏心風暴之家好月圓》的于素心（阿秋），監製都安排鍾嘉欣做重要角色，不過兩個角色性格不太相同，《家好月圓》的阿秋又靚女，又本事，又有錢，又多裙下之臣，簡直近乎完美，故鍾嘉欣演起來也有點吃力，日前她在中環接受訪問時說：「阿秋呢個角色，真係一啲瑕疵都冇，因為佢嘅背景冇乜嘢起伏，所以真係好難演。」</p><p>求感情清晰</p><p>阿秋是殷紅（米雪飾）的女兒，其後隨母親入甘家，自幼與甘家幾名孩子一起成長，與鍾笑荷（李司棋飾）感情很好，她也很孝順荷媽，面對手掌和手背都是肉，令阿秋左右做人難，不過編劇着墨的，當然是她的感情線，阿秋周旋在青梅竹馬的「管家仔」甘永好（林峯飾）和醫生凌至信（黃宗澤飾）之間，加上凌至信的女友詠琳（姚嘉妮飾），彼此發展出四角關係。<br> 隨着詠琳病逝，阿秋最終情歸凌至信，並隨他到山區做義工。在現實生活中，鍾嘉欣表示絕不會容許有多角戀情發生，她說：「我處理感情問題好清晰，如果知道對方有女朋友，我一定要即刻分手，仲會好死心。」某程度上，鍾嘉欣與阿秋的性格有點相似，她說：「諗法一樣，演起上嚟比較容易掌握。唯一係阿秋呢個角色情緒轉折位唔係咁多，有時都幾考點控制表情。」</p><p>嫌哭戲太多</p><p>鍾嘉欣在劇中有不少喊戲，她也樂於接受挑戰，她說：「要將自己完完全全代入角色，自自然然就會將自己推去嗰個位，眼淚就會流出嚟，咁樣喊出嚟嘅戲先夠真，否則好難喊出真眼淚。其實拍《家好月圓》，我都有好多場喊戲，有時我覺得冇需要，因為我怕會over咗，寧願同導演商量，將嗰啲戲刪咗。」她笑指雖扮演醫生，但卻不用念包含專業醫學名詞的對白，她笑說：「因為我呢個醫生同《妙手仁心》嘅醫生好唔同，佢只係顧住拍拖。」<br> 攝影：葉君海　化妝：KathyLam（CiaoBella）<br> 髮型：BenLam（ILColpo）<br> 服裝：RebeccaTaylor<br> 場地：RedBar+Restaurant</p><p>搶先爆<br>嫲嫲病危阿紅瞞Jo飽</p><p>今晚播映的第20集《溏心風暴之家好月圓》，講述經過阿紅（米雪飾）悉心佈局後，終名正言順跟Jo飽（夏雨飾）環遊世界，並要Jo飽關掉電話，自己則暗中聯絡阿恭（李成昌飾）掌控家好月圓及家中狀況，不料嫲嫲（李香琴飾）在街上突然暈倒，情況危殆。<br> 嫲嫲在病榻上突然重溫過往片段，看似回光反照，荷媽下令家庭成員到醫院，特別要找在環遊世界中的Jo飽，但因阿恭轉述阿紅謂嫲嫲在病床上捉着荷媽雙手呼喊家嫂，令阿紅怒火中燒，狠毒玩失蹤，欲要嫲嫲冇仔送終。另一方面荷媽得悉麗梅（馮素波飾）有方法聯絡Jo飽，苦苦哀求她但不果，最後摑醒她，當麗梅想講出電話號碼時，又遭阿恭阻止，原來阿恭私下動用了500萬炒期指，後來嫲嫲在死門關幾經掙扎，終逃出生天！</p><p>溏人心聲<br>最愛劇中金句--「荷媽喺大廳」</p><p>鍾嘉欣最愛的劇中金句，就是一班子女經常掛在嘴邊的「唔使驚，荷媽喺大廳！」因為這句對白證明荷媽在子女心目中的重要性。</p><p>自選最愛場面--分手哭到崩潰</p><p>于素心（鍾嘉欣飾）獲悉凌至信（黃宗澤飾）有女友後，她決心分手，但仍深愛對方，往機場送機時，終崩潰狂哭。</p><p>表現最好演員--米雪奸得深沉</p><p>雖然《家》劇中每位演員都發揮出色，但要鍾嘉欣選的話，她認為表現最好的是扮演其母殷紅的米雪，鍾嘉欣說：「呢個角色唔同上集《溏心風暴》擺明係奸嘅細契，對比起嚟，米雪要奸得嚟好深沉內斂，角色難演好多，佢做得恰如其份。」</p></body></html>