<html><header><meta charset="utf-8"><title>窩輪搏擊：大唐未升完　吼13677 - 俊樺</title></header><body><h1>窩輪搏擊：大唐未升完　吼13677 - 俊樺</h1><p>花旗股市跌咗兩日之後，前晚終於反彈，雖然升幅唔算好大，但係成交好活躍，技術上仲有上升嘅條件。<br> 保爾森同伯南克前晚被人捉咗去國會解畫，保爾森再一次表明唔會用7000億美元救市基金去救汽車企業，如果呢兩日冇乜嘢進展，花旗股市可能會借勢再插過。<br> A股昨日走勢好好，再升超過6巴仙收市，不過港股就唔爭氣，反反覆覆都要跌100點收市，不過成交就好奀，暫時都係待變嘅格局。</p><p>大唐C輪13677：大唐（991）昨收3.06元，逆市升5.5巴仙，維持近日嘅強勢，其他電力股走勢都對辦，大唐食住呢次電力股升浪，有機上試3.70元，可以諗吓隻C輪13677，隻輪昨收6.9仙，槓桿率4.4倍（有效2.1倍），正股升上3.70元，13677可見1.03元，正股跌穿2.80元，就沽咗隻輪止蝕。<br> 俊樺</p></body></html>