<html><header><meta charset="utf-8"><title>讀者齊玩：邀請讀者實試GT-R</title></header><body><h1>讀者齊玩：邀請讀者實試GT-R</h1><p>日產戰神GT-R到港，成百萬車價一樣掀起一股超跑搶購熱潮，好多車迷恨到流晒口水。其實使乜得個望字吖，《Car通》專程向富利堡借咗架Top版GT-R，畀廣大讀者親身一試！雖然因應保險條例，未能讓大家揸車狠劈，不過就可坐喺乘客位，讓司機大哥載你一程，切切實實地感受一下480匹恐怖推背爆炸力！事後仲會畀時間你同GT-R慢慢影合照，兼且大家交流吓感受同意見㖭。<br>試車名額5個，加送多一件周街缺貨嘅《GT5》風褸畀入圍讀者。參加辦法好簡單，基本上只需將姓名、年齡、牌齡、手提電話等個人資料Mail畀我哋就得，不過若然附加二百字對GT-R或Skyline意見，講得獨到有Point嘅話，中選機會當然大大提高喇！<br><br>記者：徐影龍</p><p>參加電郵：mailto:auto@appledaily.com<br> ＊電郵主旨註明：GT-R實試體驗<br> <br> 實地試車日期：<br> 1月8日（星期二），1:00pm-5:00pm，將軍澳蘋果大樓</p></body></html>