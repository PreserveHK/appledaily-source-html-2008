<html><header><meta charset="utf-8"><title>adidasOriginals再翻兜<br>奥囗金牌率先囗</title></header><body><h1>adidasOriginals再翻兜<br>奥囗金牌率先囗</h1><p>奧運永遠係4年一度的盛事，今年由北京主辦，更變得好似回歸一樣咁大陣仗。未正式開賽，已經引發各贊助商連場大戰，個個都搶住出以奧運為主題的產品，07年就看過有誠意，又看過冇誠意之作。踏入08年殺到埋身，搶先發炮有adidas，的確係最令人眼前一亮，以THEORIGINALGAMES為主題設計出8個系列，仿古亦新的Original味道，帶你進入一個懷舊奧運會，細味奧運這麼多年的精采場面。<br><br>記者：許維雅<br>攝影：梁細權<br>Model：Michael、CC<br>Makeup：NoelNg（mailto:noelng@gmail.com）、<br>YvonneYiu（mailto:yvonneyyf@yahoo.com.hk）</p><p>Michael選手<br> OLYMPICODDITYHOODIE$800（1月16日發售）<br> ODDITYTRAINING'72SNEAKERS$700（1月16日發售）<br> <br> CC選手<br> OLYMPICMEDALTOP$600（1月4日發售）<br> MEDALSILVERSTREAKSNEAKERS$800</p><p>MEDAL系列金銀銅</p><p>睇奧運，最想睇都係選手勝出的一剎那，頒獎一刻既感動又振奮的場面。所以在8個系列中，以奧運金銀銅牌概念設計的MEDAL系列，及用奧運多年來值得紀念一刻而設計的GREATESTMOMENT，最有故事性、最能表達奧運觸動人心的精神。GREATESTMOMENT系列有紀念人類首次打破10秒內的100米短跑紀錄、有1968年墨西哥奧運全場放氫氣球紀念和平的一刻、中國女排連續5連冠的輝煌紀錄等等。除此之外，以奧運5環色彩設計的ODDITY，及中國主題的CHINA，都係用不同的代表顏色融入最原始懷舊的ORIGINAL系列之內。感覺較為現代新鮮的就有得意的中國女排公仔，及MEDAL的上衣設計，不過就只屬女生的專利。</p><p>L-OLYMPIC9,95TRACKTOP$700（1月16日發售）<br> OLYMPICBALLOONSTRACKPANT$500（1月8日發售）</p><p>OLYMPICBALLOONSTOP$450<br> NADJASNEAKERS$600（1月4日發售）</p><p>OLYMPICVOLLEYDRESS$500<br> AKIPOWCHINASNEAKERS$550</p><p>COUNTRYPACK聯合9國出手</p><p>其中最大型的系列係COUNTRYPACK，以奧運最輝煌成績的9個國家，利用其國家顏色、國旗元素加入服飾、波鞋及袋的設計之內。如獎牌最多的中國、田徑最勁的美國及游泳飛魚的澳洲等等。COUNTRYPACK系列以用三間大玩懷舊的國家TRACKTOP最吸引，不論日本、英國、德國定澳洲，都能充份表現其國家的特色，既着得睇得，又有收藏價值。</p><p>變色龍球鞋多得眼花</p><p>今次奧運系列的大堆頭生產，的確十分誇張，唔想睇中慳荷包都好難。其次以波鞋及袋為主的PICTOGRAM和GENERICPACK系列，大量經典adidas的鞋款如CONDUCTORHI、ZX500及TRAINING等等，配上不同顏色的三間，顏色多到真係數得出都有，好似變色龍一樣變化多端。以奧運元素如火炬等拼砌出Monogram圖案的PICTOGRAM系列就感覺最現代，適合唔好懷舊之士。</p><p>店舖查詢</p><p>adidasOriginalsConceptStore（25042186）<br> 銅鑼灣京士頓街6B號舖<br> <br> J-0（28080501）<br> 銅鑼灣百德新街57號地下</p></body></html>