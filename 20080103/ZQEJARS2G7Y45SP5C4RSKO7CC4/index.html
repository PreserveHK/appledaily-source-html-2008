<html><header><meta charset="utf-8"><title>《奪寶奇兵4》花絮搶先爆<br>福伯：戲服好怪</title></header><body><h1>《奪寶奇兵4》花絮搶先爆<br>福伯：戲服好怪</h1><p>由夏里遜福（HarrisonFord）主演嘅《奪寶奇兵》（IndianaJones）第4集《TheKingdomoftheCrystalSkull》，雖然要5月22日先喺香港睇得到，但新一期美國雜誌《VanityFair》已經做咗個封面專題特輯，雜誌拍下嘅花絮片段喺網上仲有得睇㖭。</p><p>卡塔Bob頭間諜</p><p>喺《VanityFair》拍攝嘅花絮片段入面，除咗見到福伯夏里遜福嘅《奪寶》經典造型外，仲見到卡塔布蘭切（CateBlanchett）扮演嘅俄羅斯間諜造型，佢個齊蔭髮型仲俾網民話十足湯告魯斯（TomCruise）個愛女Suri，似唔似就見仁見智喇。<br> 不過，講巴閉都係著名女攝影師AnnieLeibovitz，佢奉旨喺片場四圍飛隨處影，福伯同導演史提芬史匹堡（StevenSpielberg）見到Annie都表現得老友鬼鬼，福伯仲同佢深情擁抱。史匹堡又喺片場用手機同新寵沙拉保夫（ShiaLaBeouf）玩自拍。</p><p>科幻考古兼備</p><p>福伯接受雜誌訪問時話：「我一直覺得鍾博士的戲服怪怪的，不知為甚麼大熱天都要穿皮褸，還不停拿着皮鞭。」至於監製佐治魯卡斯（GeorgeLucus）就大爆故事內容：「今集其實是科幻片，並不純是考古歷險。」<br> 版主：網盜王尊尼Deep<br> 本欄逢周一至五刊出<br> <br> 網址： http://www.vanityfair.com/culture/features/video/2008/indianajones_video200802 </p></body></html>