<html><header><meta charset="utf-8"><title>歌王歌后教精新丁<br>Eason：要有性格　祖兒硬銷3P</title></header><body><h1>歌王歌后教精新丁<br>Eason：要有性格　祖兒硬銷3P</h1><p>陳奕迅（Eason）與容祖兒前晚以歌王歌后身份帶領一班新人演出《勁歌》，二人又以前輩身份教誨新人，Eason提醒新人不要做太多違背自己的事，要有性格，祖兒則教新人3P，即preparationx3。</p><p>陳奕迅與容祖兒前晚以06年度最受歡迎男、女歌星身份，到將軍澳電視城錄影《勁歌金曲》，帶領一班角逐今屆新人獎的歌星獻唱，新人中惟獨林峯缺席。祖兒帶女歌星合唱，Eason率男歌星表演，現場氣氛融洽。<br> 早前雖有傳Freeze遭杯葛，前晚三人也與其他人有講有笑，當Freeze介紹自己為「香港第一隊性感組合」後，農夫說：「我哋係香港第一隊感性組合。」惹得全場大笑。</p><p>讚小肥好聽</p><p>事後Eason論斷眾男新人，問他是否全部認識，他說：「OK啦，洪卓立、周柏豪都好高，陳柏宇、Oscar唔錯，小肥唱得好好又肯玩，我公司嘅林威辰就好低調。」他又告誡新人說：「最緊要有自己諗法，artist都係，要有自己風格，唔好人哋話乜就乜，可以問人意見，但態度照舊，唔好做太多違背自己意願嘅嘢，冇咗自己性格就唔係自己，做得太多違背自己嘅嘢，個人會迷失。」Eason又指今年男女新人質素平均。</p><p>唔打天才波</p><p>祖兒則謂會做好榜樣給一班後輩，她說：「我要做好榜樣唔要騎呢呀，新人好似BB咁，有樣學樣㗎。」問她對新人有甚麼教誨？她說：「要有3個P，preparation（準備），要乘3，最重要係上台前做好準備，冇得打天才波，每件事經歷嘅階段都有唔同嘢發生，唔準備好易發台瘟。」祖兒謂看好同公司的鍾舒漫，她說：「佢越嚟越靚，HotCha都好可愛。」<br> 採訪：胡比　攝影：葉君海</p><p>新丁上場</p></body></html>