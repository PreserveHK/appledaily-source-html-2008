<html><header><meta charset="utf-8"><title>范姜女兒踏入百厭期</title></header><body><h1>范姜女兒踏入百厭期</h1><p>手袋品牌Lesportsac昨日在太古廣場店舉行活動，推出與本地時裝設計師鄭兆良crossover的華采系列，鄭兆良和品牌代理康虞茱廸均有到場，嘉賓則有琦琦及范姜。</p><p>服裝店回本</p><p>范姜帶同囡囡鍾懿到場，小小的鍾懿更鬼馬地在活動佈景版上寫自己的名字，范姜笑言囡囡開始十分百厭，她說：「成日都坐唔定，一做錯事，即刻上前同你講Iloveyou，又錫番你塊面，都唔會捨得鬧佢，之前佢爹哋喺馬來西亞，佢對住視像電話叫佢comeback。」問范姜開的兒童服裝店生意如何，她說：「好好，已經回本，𠵱家等緊朋友捐衫，加上我喺外國訂咗個新牌子。」<br> 採訪、攝影：LawWaiMan</p></body></html>