<html><header><meta charset="utf-8"><title>孕婦進補多嚿魚<br></title></header><body><h1>孕婦進補多嚿魚<br></h1><p>新聞話生仔潮會持續到鼠年，環顧周遭的朋友，總有個大肚婆喺左右，大肚的確幾潮。據個人經驗，同大肚婆出街最煩，要小心佢哋行差踏錯，呢樣唔食得嗰樣又唔得，禁忌多多！唔通大肚婆唔可以出街食飯?!為迎合一班身嬌肉貴的孕婦，有食肆推出孕婦菜，以蛋白質豐富的魚、牛、海參等為主，加埋其他補身滋陰營養豐富的食材，大肚婆終於有啖好食！<br><br>記者：洪偉順<br>攝影：伍慶泉<br>Model：Alice@StagesModels<br>鳴謝：香港中醫師公會當屆會長關之義&#13;</p><p>中西合璧　分階段進補</p><p>孕婦的飲食禁忌的確幾多，煎炸食物太燥熱，唔啱！綠豆等食物太凉，唔得！為了方便一班「無飯」孕婦，唐閣特別推出一套四款的孕婦菜式，方便不同時期的孕婦進補。「菜式融合中西理論，以西方的營養學為基礎，配合中醫理論選擇食材，加埋少油清淡的烹調方法，炮製出最啱大肚婆進補菜式。由於每段懷孕期需不同的營養，我們特意將菜式細分為懷孕初期、中期、後期及產後調理，務求令孕婦各取所需。」朗豪酒店中餐行政總廚蕭顯志師傅表示。孕婦套餐共設六道菜，有齊湯、主菜及甜品，款式選擇多樣化，每位$500，須一天前預訂。</p><p>懷孕期各有所需</p><p>初期：需要大量的葉酸、鐵、鈣，有助胎兒的神經及器官等形成，食材以魚、奶、豆類等為主。<br> <br> 中期及後期：胎兒迅速發育，對蛋白質及鈣質需求較大，以海參、花膠、雪蛤、魚等高蛋白質、低脂的食物為主。<br> <br> 產後：選擇具驅風、補血氣作用的食物，如薑、黨參、牛肉等。</p><p>孕婦不宜太補</p><p>關之義醫師認為，孕婦應遵照「產前宜凉、產後宜補」的八字原則。產前太補，只會令孕婦的身體過度燥熱，影響情緒繼而影響胎兒，故懷孕時宜多吃蔬菜、豆腐、鮮奶等潤腸通便的食物，令孕婦放鬆心情，減少患上抑鬱症。</p><p>蜜糖豆百合炒斑球</p><p>不經油煮的菜餚，味道清淡。鮮百合有蔬菜人參的美譽，能清心安神，而石斑肉含豐富的蛋白質、鈣等，適合懷孕初期的孕婦食用。</p><p>鮮奶雪耳紅棗茶</p><p>鮮奶潤腸通便，雪耳清熱潤肺，加上補血氣的紅棗，是懷孕中期的最佳食品，關醫師極力推介。紅棗茶味略甜，口感順滑，有助改善皮膚質素。</p><p>瑤柱花菇燜生麵</p><p>瑤柱含獨特香味，本身的蛋白質及脂肪豐富，是滋補養顏的好食材，而花菇是開胃的好搭配，適合懷孕中期食用。</p><p>雜菌海參和牛卷
</p><p>色香味濃的和牛卷及海參，入口香滑，含蛋白質，鐵、鋅等，能補血氣，而秀珍菇、靈芝菇等更是低卡食材。</p><p>蘆笋鱈魚白玉羮</p><p>蘆笋及鱈魚含大量維他命A及B，能補充胎兒大腦所需的營養。豆腐能清胃熱，增加孕婦的食慾，吸收自然好。</p><p>金蒜蝦亁蒸南瓜
</p><p>爆香蒜頭、蝦亁，跟含豐富維他命C的南瓜一起蒸，南瓜口感Creamy，又甜又好味，還有助膠原質生長，提升孕婦產後痊癒速度。</p><p>唐閣（23751133）</p><p>地址：尖沙嘴北京道8號朗廷酒店1樓及2樓<br> 營業時間：星期一至五12:00nn至3:00pm、6:00pm至11:00pm；星期六、日及公眾假期11:00am至3:00pm、6:00pm至11:00pm<br> 座位：182個<br> 付款方法：現金、VISA、MASTER，設加一服務費</p><p>產後補身調理</p><p>不少人誤以為孕婦進補必須吃人參、燕窩、冬蟲夏草等名貴藥材，其實未必一定要貴！蛇王芬老闆芬姐都曾懷胎十月，十分了解準媽媽無啖好食的辛酸！所以將以前家人炮製給自己懷孕時吃的菜式公諸同好。這些孕婦菜，有的清淡、有的味濃，當中的西蘭花琵琶豆腐更是芬姐最喜歡的菜式，健康有益，連非大肚婆的我都流晒口水！</p><p>西蘭花琵琶豆腐$90</p><p>西蘭花含豐富維他命A、C等，能增強孕婦的免疫能力，另外，豆腐能清胃熱，若孕婦經常食慾不振，多食豆腐可調理腸胃，又有營養！</p><p>菠菜炒魚肚$110</p><p>孕婦易患上貧血，宜多吃含豐富鐵質的菠菜。菠菜及魚肚先用上湯煨完再炒，魚肚入口即溶，味道清淡可口，補脾益氣對貧血有一定幫助。</p><p>鹿尾羓太子參燉烏雞$100
</p><p>鹿尾羓能增強體力，不寒不燥，太子參沒有人參般燥，卻能保血氣，配烏雞一齊燉，最啱產後調理、補身之用。須提前一天預訂。</p><p>金針雲耳蒸豬膶$90
</p><p>金針可促進乳汁分泌，加上豬膶的補血功效，有助孕婦產後餵哺嬰兒。把金針、雲耳、紅棗等切碎後拌勻跟豬膶一齊蒸，香味四溢。</p><p>鯪魚肉煎蛋角$85</p><p>滋陰的鯪魚，蛋白質特別多，若想要親自哺乳的產婦，應攝取大量蛋白質。用蛋包住的鯪魚肉，肉質肥美，不鹹不淡，蛋香濃郁。</p><p>蛇王芬（25431032）</p><p>地址：中環閣麟街30號地下<br> 營業時間：11:00am至10:30pm<br> 座位：80個<br> 付款方法：現金</p></body></html>