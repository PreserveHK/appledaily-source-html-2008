<html><header><meta charset="utf-8"><title>無暇陪大女　難顧腹中兒<br>小齊唔知老婆預產期</title></header><body><h1>無暇陪大女　難顧腹中兒<br>小齊唔知老婆預產期</h1><p>任賢齊前日匆匆由台灣趕來港，錄影無綫節目《全城響應助更生》。剛完成內地巡迴個唱的他，談及新年願望是希望有多點時間休息，將榮升第二任父親的他自言連第一任也未稱職，難怪他連太太甚麼時候預產期也不清楚，看來小齊真的需要放假好好陪伴太太和女兒，做回稱職爸爸了。</p><p>任賢齊、鄧麗欣、鄭希怡和陳奕迅等前晚在將軍澳電視廣播城錄影節目《全城響應助更生》，該節目於明晚10點半在翡翠台播出。其中一個環節是用真人真事改編成實況劇，並安排黃德斌和陳志健扮演釋囚，戴志偉扮演懲教官，部份片段更於壁屋監獄取景拍攝，內容圍繞更生人士如何經歷波折重投社會。</p><p>囡囡扁嘴撒嬌</p><p>鄧麗欣擔任演唱嘉賓，大會安排一班年輕人表演花式單車。另一表演嘉賓陳奕迅則因要錄影《勁歌金曲》而遲到，結果全廠要停機等候他約20分鐘才能繼續錄影。擔任壓軸嘉賓的任賢齊是懲教署大使，故此前日他匆匆從台灣趕來港出席活動，節目完結後於昨早趕回台灣花蓮出席另一探訪活動。<br> 小齊大談新年願望時說：「希望有多啲時間休息，因為工作太忙。」即將榮升第二任父親的他表示今次太太懷孕是計劃之外，他說：「係冇預料到，壓力大唔少，因為第一任爸爸都未做好，冇時間陪個女，大女𠵱家2歲幾，佢每次見我執行李都問我：『爸爸，要去返工呀？』之後佢就坐喺我個旅行篋上扁晒嘴，唔開心。」當問他太太的預產期時，他竟然表示並不知道，認真大頭蝦。</p><p>亁燥凍傷皮膚</p><p>小齊指近日剛於長春等地完成內地巡迴演唱，見他臉上皮膚「一笪笪」的，他說：「喺內地做嘢太凍同亁燥，醫生叫我唔好化妝，但做呢行唔化妝唔得，所以叫醫生開勁啲嘅藥，搞到搭飛機時個人暈陀陀。」<br> 採訪：卓寶花　攝影：林德雄</p></body></html>