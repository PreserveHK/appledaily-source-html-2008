<html><header><meta charset="utf-8"><title>娜奧美誕第二胎</title></header><body><h1>娜奧美誕第二胎</h1><p>《KingKong》女星娜奧美屈絲（NaomiWatts）噚日為影星男友里夫舒韋伯（LievSchreiber）誕下第二胎，BB係一名男嬰，不過名字及體重則暫時未有公佈。《People》雜誌指現年40歲嘅娜奧美噚日喺紐約分娩，母子平安，之前佢已經同41歲嘅里夫有一名16個月大嘅兒子Alexander，據悉娜奧美過幾日將會發表詳盡嘅聲明透露初生BB嘅詳情。</p></body></html>