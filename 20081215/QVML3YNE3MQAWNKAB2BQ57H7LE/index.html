<html><header><meta charset="utf-8"><title>中環在線：華人賓架入紐約聯儲銀行 - 李華華</title></header><body><h1>中環在線：華人賓架入紐約聯儲銀行 - 李華華</h1><p>美國《僑報》報道，創辦當地華人銀行國寶銀行嘅孫啓誠，獲美國紐約聯邦儲備銀行委任做該行嘅銀行顧問。佢係第一個華人賓架參與美國金融政策，都咪話唔巴閉。<br> 應該唔係好多香港人熟識孫啓誠，但佢同香港都算有啲淵源。話說孫啓誠細個時，適逢國共內戰，佢就同家人走難嚟香港，仲喺培英中學讀書，直到16歲先至跟父母移民美國，完成農業經濟系學士，攞埋法律學博士，揸住美國最高法院執照，認真唔嘢小。睇番啲報道，佢84年創辦嘅國寶銀行，係以華僑為目標客嘅社區銀行，家陣喺3個州有6間分行。<br> 不過，佢都唔係一帆風順，03年佢間銀行爆出分行經理盜取顧客存款醜聞，當時有傳言話國寶會執，搞到擠提，好彩有驚無險。孫啓誠話，會向當局反映樓貸情況，同埋研究點樣防範再出現次按危機等，仲會好好把握機會，反映華資銀行業界嘅意見。</p></body></html>