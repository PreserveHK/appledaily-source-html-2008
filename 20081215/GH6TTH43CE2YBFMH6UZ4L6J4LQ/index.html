<html><header><meta charset="utf-8"><title>隔牆有耳：陳淑莊唔放過合和 - 李八方</title></header><body><h1>隔牆有耳：陳淑莊唔放過合和 - 李八方</h1><p>城規會上星期閉門通過，縮減規模嘅合和二期新方案唔使再審議，即係只要運輸署通過交通評估就可以施工。公民黨陳淑莊Tanya一提起城規會咁鬼祟嘅做法就把幾火，認為咁樣放生合和太離譜，一定要啄住唔好放過，聲言會抗爭到底，唔可以咁易過關。<br> Tanya同街工梁耀忠噚日聯同20幾名環保觸覺成員，喺中環遮打花園遊行去政府總部，抗議政府畀啲發展商打橫行，周圍起屏風樓，阻礙市區嘅通風同光系統，最終令市民權益受損。一眾遊行人士手持裝住黑色氣球嘅鐵籠遊行，抗議政府同城規係黑箱作業，仲呼籲有關當局，唔好縱容批出包括合和二期在內嘅規劃失誤項目。&#13;</p></body></html>