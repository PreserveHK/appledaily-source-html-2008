<html><header><meta charset="utf-8"><title>中環在線：蓋茨鍾情大陸音響股 - 李華華</title></header><body><h1>中環在線：蓋茨鍾情大陸音響股 - 李華華</h1><p>股神畢菲特9月底斥資18億銀，入股比亞廸（1211）一成，消息傳出當日，比亞廸股價一度急升近一倍。原來畢菲特老友、微軟前主席蓋茨亦喺今年第三季，靜靜雞增持內地音響股廣州國光。根據公司第三季報告，蓋茨旗下基金Bill&amp;MelindaGatesFoundationTrust成為國光前十大流通股東，持有83.8萬股，排名十大尾席。</p><p>國光曾升45%</p><p>呢間廣州國光，專做音響零件同揚聲器，公司有五十幾年歷史。據《華夏時報》報道，蓋茨基金會計劃投資約1億美金喺內地A股，聽講佢專吼經營傳統行業嘅股票，所以入股呢隻老字號。<br> 得到蓋茨垂青，廣州國光雖然冇「升價十倍」，但股價由10月低位，都曾經一度急彈四成五，無懼金融海嘯，成為跌市奇葩，蓋茨魅力唔講得小呀！</p></body></html>