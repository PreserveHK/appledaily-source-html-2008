<html><header><meta charset="utf-8"><title>改革開放30年回望<br>港人在大陸　金叵羅變港燦再變港囗(s囗ng)</title></header><body><h1>改革開放30年回望<br>港人在大陸　金叵羅變港燦再變港囗(s囗ng)</h1><p>如果說，中國改革開放30年同20年有甚麼不同，那不能不說香港──東方之珠回歸祖國；如果說，香港回歸10多年有甚麼不同，那不能不說香港──中國通向世界的窗口正變成中國的包袱。因此，繼「港燦」後，港人多了「港囗」外號。從前，港人北上投資，發展內地經濟；如今，內地客南下，打救香港經濟。從前，港人帶着大包小包回鄉，救助內地親友；如今，港人北上掃平貨，內地人來港買名牌，連北上買餸的香港師奶也慨嘆：「我哋好寒酸。」</p><p>港師奶返蛇口買餸</p><p>「真係風水輪流轉！以前鄉下啲親戚都係靠我哋喺香港接濟，𠵱家佢哋富貴過我。同內地嘅親友比，顯得好寒酸！」經常與金女士等屋邨師奶北上消費的港人陳太，面對內地經濟起飛，自己東莞鄉下不僅斷了窮根，親友更飛黃騰達，無不慨嘆！</p><p>比羅湖平三成　節省一百幾十</p><p>記者日前在蛇口後海菜市場碰見陳太與三名師奶買完餸，正準備回港。她們表示，以前都是在羅湖區消費，自西部通道開通後，像她們家住新界北區的師奶，都會精打細算，轉戰蛇口「買嘢」，「這邊消費比羅湖和福田平三成。」她們每次到深圳的節目大同小異，「飲茶、按摩，有時唱吓粵曲，然後行吓街市。」她們順道買餸回去煮晚飯，「節省一百幾十（人民幣），夠來回交通費。」<br> 談到內地近年的變化，全職家庭主婦的陳太表示，印象最深是上世紀七、八十年代跟父母回鄉，那時因為內地物資缺乏，兼嚴控外來物資進口，「我哋要將新衫、舊衣着在身上，帶返去。又送食物畀親友，佢哋當正我哋港人係『金叵羅』」。「但97年後，內地變化真係好大。」由於東莞地皮值錢，鄉下親戚有田有地嘅「個個都發過豬頭！」陳父以前在東莞鄉下原本可以分地，「我哋全家都喺香港，諗住要塊地做咩呀，於是都畀晒鄉下嘅親友，點知𠵱家咁值錢！」<br> 幸好令陳太感到安慰的是，這些親戚對她都很熱情，「佢哋𠵱家叫我唔使再買啲乜返來啦，帶得咁辛苦做咩呀，呢度咩都有得買，最緊要帶錢得啦。」陳太與家人返東莞，鄉下的表妹們都會開車接送，「載我哋去酒樓坐包房，鮑參翅肚咩都有得食，叫晒成堆，我都唔好意思食！」但是，表妹們來港，「我最多陪（她們）去山頂，去海洋公園玩」。而且全程都是乘搭公共交通。<br> </p><p>三陪女：找人包都不找港人
</p><p>不過，陳太亦批評許多同鄉暴發後，窮奢極侈，「佢哋叫晒成堆食物，食唔晒，好浪費！」她稱，看到鄉下許多親友富貴後，教育子女也有問題，「縱到壞晒！」<br> 此外，在羅湖商業城賣茶葉10多年的港商張雄表示，八十年代開始在深圳做生意，其後移民美國。10多年前再回深圳，發現變化真的好大，「現在內地人有錢，消費力不比港人差。」他笑稱，現在連娛樂場所「三陪」小姐都揶揄「香港人有小錢，沒大錢。」現在，香港經濟不景，她們更揚言「找人包都不找香港人，內地同胞更大方。」</p><p>香港客北上做甚麼？</p></body></html>