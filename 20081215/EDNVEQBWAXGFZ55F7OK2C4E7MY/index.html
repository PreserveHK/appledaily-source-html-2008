<html><header><meta charset="utf-8"><title>脆爆咕嚕肉　炸肉落汁唔等得</title></header><body><h1>脆爆咕嚕肉　炸肉落汁唔等得</h1><p>做煮食版一年有多，知道雞湯落鹽，是因雞的穀氨酸與鹽的鈉離子結合成穀氨酸鈉，成為味精。但尹師傅笑我是書呆子：「煮餸，理論是要知，但最重要是實踐。家常小菜都有很多蹺妙，不易做。例如香脆的咕嚕肉最緊要Synchronization，即是煮汁炸肉要同時做！」<br><br>記者：廖秀娟<br>攝影：梁細權</p><p>今日煮腦　12:30pm</p><p>尹達剛（甄文達大師廚藝中心高級教授）<br> <br> 長住東京三十多年，前為橫濱日航酒店皇苑總廚。曾為NHK主持烹飪節目及不同大學烹飪教授<br> <br> 菜式：<br> 中式羅宋湯<br> 榨菜蒸牛肉<br> 菠蘿咕嚕肉<br> 揚州香炒飯</p><p>中式羅宋湯</p><p>3hr45min<br> 製作難度：★☆☆☆☆<br> <br> 靠陳皮味認出是中式羅宋湯。茸爛的湯渣令湯水香濃滿瀉兼又有飽肚感。製作簡易又有營養，應列入最受歡迎家常菜三甲。</p><p>材料</p><p>豬脊骨300克、瑤柱4粒、陳皮1片、薯仔2個、西芹/番茄/椰菜/紅蘿蔔各1/2斤、水3公升、鹽適量</p><p>做法</p><p>1.豬脊骨洗淨；瑤柱及陳皮浸軟；薯仔去皮切片；西芹切段；番茄切件；椰菜切細片；紅蘿蔔切片。<br> <br> 2.煲滾水，倒入全部材料煲至再滾起，收慢火煲三個半鐘，加鹽調味便成。</p><p>貼士</p><p>用豬脊骨可免去汆水程序，因加陳皮便不會有豬餲味。</p><p>榨菜蒸牛肉</p><p>0hr25min<br> 製作難度：★☆☆☆☆<br> <br> 師傅蒸的牛肉，有香濃的榨菜味，牛肉片雖厚，但一點不韌，功夫全在於牛肉要用牛大腿內側的牛冧肉，榨菜要與牛肉同醃，而且要加油，連兩者相間排好同蒸都講究，誰說這道菜沒功夫！</p><p>材料</p><p>榨菜150克、牛冧肉片250克、薑8小片、葱2條（切段）<br> <br> 醃料：生抽/生粉各1茶匙、水/油各1湯匙</p><p>做法</p><p>1.榨菜略洗淨，切薄片。<br> <br> 2.牛冧肉片加醃料撈勻，再加榨菜片醃15分鐘。<br> <br> 3.牛肉與榨菜相間放蒸碟上，放薑片用大火蒸8分鐘，撒上葱度便成。</p><p>貼士</p><p>榨菜不宜浸，怕鹹怕辣可切薄一點，浸水便不夠爽脆了！</p><p>菠蘿咕嚕肉</p><p>0hr25min<br> 製作難度：★★★☆☆<br> <br> 做咕嚕肉最重要是Synchronization，即是利用兩爐頭同時煮酸甜汁與炸肉，肉一炸到浮起即過鑊放落汁，否則炸肉一等，一沾酸甜汁便腍上加腍，重點是準備充足，手要快，吃也要趁熱，否則煮得再好都是浪費。</p><p>材料</p><p>脢頭肉150克、菠蘿1個、三色甜椒各1/2隻、紅辣椒1隻、生粉1碗、蒜片/生粉水各少許<br> <br> 醃料：生抽2茶匙、蛋2隻、生粉1湯匙<br> <br> 糖醋汁料：水300毫升、鹽1/2茶匙、片糖700克、米醋600毫升、山楂餅20塊、茄汁200毫升、OK汁/喼汁各1湯匙<br> </p><p>做法</p><p>1.脢頭肉切厚片，加醃料醃15分鐘。<br> <br> 2.菠蘿開邊，挖肉切粒，殼留用；三色甜椒切角；紅辣椒切細角。<br> <br> 3.起鑊煮滾水，加鹽、片糖及山楂餅煮溶後熄火，加入OK汁、喼汁、茄汁及米醋攪勻成糖醋汁盛起備用。<br> <br> 4.大火燒熱大鑊油至180oC，豬肉片拍上生粉，放鑊炸5至6分鐘至浮起。<br> <br> 5.另一邊起鑊用中火爆香蒜片，落三色甜椒、菠蘿及紅椒兜炒至略略轉色，加約一飯碗份量的糖醋汁兜勻，加生粉水埋芡，即時於另一鑊將炸好肉片過落鑊兜勻。</p><p>貼士</p><p>生炒排骨做法一樣，只是咕嚕肉用肉片，生炒排骨則用排骨。</p><p>揚州香炒飯</p><p>0hr25min<br> 製作難度：★★☆☆☆<br> <br> 炒飯粒粒金黃香口，全靠師傅大力拋鑊兜炒，鑊氣均勻齊備；蝦鮮、魷甜，一個炒飯已叫人滿足，勝過鮑參翅肚。</p><p>材料</p><p>叉燒/蝦仁/鮮魷/芥蘭/葱花各1湯匙、蛋2隻、泰國米300克、鹽/生抽各1茶匙、油少許</p><p>做法</p><p>1.米洗淨加入煲，加水至蓋過面，加油煲熟。<br> <br> 2.叉燒、鮮魷及芥蘭全部切粒，以油鹽水汆水撈起。蛋拂勻。<br> <br> 3.大火燒油鑊至極紅，囗勻全隻鑊後倒起，再下2湯匙凍油，煮至剛滾轉中火下蛋漿，再下飯不停兜炒。<br> <br> 4.下鹽及生抽調味，再下叉燒、蝦仁、鮮魷、芥蘭及葱花兜勻後放入飯盒。另用三色椒炒牛肉片，以及少許油炒薑汁芥蘭作伴邊，飯盒便更豐富。</p><p>貼士</p><p>煮飯時加少少油，炒飯時會更香更滑。用隔夜飯則在炒前弄散飯糰，炒的時候灒水，一樣可以炒到一粒粒。</p><p>網上重溫</p><p> http://cooking.appledaily.com </p></body></html>