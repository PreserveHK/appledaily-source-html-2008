<html><header><meta charset="utf-8"><title>曹承佑入伍夠晒低調</title></header><body><h1>曹承佑入伍夠晒低調</h1><p>曾演出韓片《假如愛有天意》同《我的馬拉松》嘅28歲男星曹承佑，噚日喺忠南論山陸軍訓練所辦理入伍手續，開始兩年嘅當兵生涯。曹承佑喺上月尾啱啱拍完新片《宛如火花宛如蝴蝶》，據知佢希望低調入伍，所以一直冇向傳媒同fans透露確實入伍日期，就連電影公司都唔知，相信出年電影上映，宣傳重任要落喺女主角秀愛身上咯。</p></body></html>