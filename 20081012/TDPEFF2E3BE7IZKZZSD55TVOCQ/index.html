<html><header><meta charset="utf-8"><title>哎呀！抽錯籤？</title></header><body><h1>哎呀！抽錯籤？</h1><p>好多人都玩過「危機一發」呢類遊戲，款式通常都係插吓刀仔、㩒吓牙仔；最近見到呢個日式籤筒，玩法再唔係插同㩒，變成抽，係，抽籤個抽，睇吓邊位朋友咁唔好彩，抽中支連住彈弓底板嘅籤，啪一聲所有籤就會彈出，嚇一跳乜壓力都減晒啦。但唔知點解，硬係覺得啲所謂嘅籤都係似薯條多啲。</p><p>殿堂Donki<br> （旺角彌敦道潮流特區2樓208號舖/81014788）</p></body></html>