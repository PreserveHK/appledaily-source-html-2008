<html><header><meta charset="utf-8"><title>神迹部落：垃圾足球玩謝你我 - 蘋果波神</title></header><body><h1>神迹部落：垃圾足球玩謝你我 - 蘋果波神</h1><p>賽前話明要列斯聯本利歸還，中正3:1冇呃波友啩<br><br>比利時半場收夠籌，中「主勝」都收貨咯<br><br>美職亂局，但巴甲更爆</p><p>網誌日期：2008-10-12<br> 英鎊對比一年前，貶值兩成多，英人有數十億英鎊存喺已被接管嘅冰島大銀行，勒緊褲頭者夠笨夠運滯未？未算，何況有早知冇乞兒。我也呻笨，點解唔遲一年先去！<br> 前日有近9萬球迷（計埋搭車食熱狗飲啤酒每人花逾千港元）到溫布萊仲笨，睇嘅只不過係英格蘭國家隊對排名低過香港嘅哈薩克；主隊上半場踢來不知所謂，苦無破密集機會，下半場又有艾殊利高爾頂回龍門口半擺烏龍被狂噓，里奧賽後話好奇怪大家要怪責佢隊友，覺得球迷冇品；但大家細心看慢鏡，里奧若不是在對手出腳時緊迫對手，該位哈薩克前鋒未必篤到個波入網，呢班人工高達數百萬港元嘅頂級球星被老細足球縱慣晒，仲反鬧一片丹心入場嘅普羅球迷，難怪有聲音要英超提出學NBA玩薪酬上限。<br> 香港，寒冬也漸近，「超級魚腩」屯門普高也安排在大球場踢，又吞天水圍飛馬8蛋，向千多名入場球迷致敬，向玩濫竽充數玩殘球圈嘅老細足球，發炮，睇吓你哋玩得幾耐！<br>  http://hk.myblog.yahoo.com/appleballmen/ <br> （逢周一至周五見報）<br> <br> 蘋果波神個人資料<br> 英國足球狂熱，願能年年去朝拜。</p></body></html>