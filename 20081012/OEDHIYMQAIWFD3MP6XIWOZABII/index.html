<html><header><meta charset="utf-8"><title>光妹近照證清白</title></header><body><h1>光妹近照證清白</h1><p>日本女歌手宇多田光早前化濃妝喺音樂節目《CDTV》中出現，被fans懷疑佢秘密整容，大班記者打電話到光妹嘅唱片公司求證。光妹前日終於忍唔住喺網誌度自我平反，話早前腫起嘅左眼終於回復正常，仲強調自己冇整過容，兼且放埋淡妝近照做證，相信fans都係覺得光妹淡妝嘅樣順眼好多。</p></body></html>