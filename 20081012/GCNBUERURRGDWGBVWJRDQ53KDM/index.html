<html><header><meta charset="utf-8"><title>莫文蔚工作治失戀</title></header><body><h1>莫文蔚工作治失戀</h1><p>莫文蔚（Karen）、孫耀威與謝安琪等昨日出席在跑馬地舉行的「世界心臟日2008」，Karen身為大使，問她是否很注重身體健康？她說：「都係㗎，我都Keep住年年驗身，我個心臟OK，好正常，不過我覺得身心得到平衡最緊要，心情開朗就自然會健康。」她慶幸天性樂觀，問她失戀時是否最難過？她說：「失戀就梗係會唔開心，冇人失戀會開心，好彩嗰時我做緊唱片，有工作寄託，我係一個工作狂，有嘢做就會好開心。」</p><p>孫耀威重健康</p><p>此外，孫耀威表示家族有遺傳糖尿病，其父曾因糖尿病而引致心臟有事，所以他會特別注意健康，他說：「最近我搭飛機，隔籬位嘅人突然心臟病發，不停抽筋，搞我都好驚，好彩咁啱有醫生在場，我以前兩年先做身體檢查，𠵱家都會着緊啲，一年驗一次。」<br> 採訪：胡比　攝影：黃偉雄</p></body></html>