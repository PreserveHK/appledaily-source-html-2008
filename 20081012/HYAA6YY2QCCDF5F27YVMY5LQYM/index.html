<html><header><meta charset="utf-8"><title>徐子珊粗腿行貴騷</title></header><body><h1>徐子珊粗腿行貴騷</h1><p>徐子珊近期受《家好月圓》帶挈頻頻有外快，昨日她在中環和名模LisaS.及AnaR.，為時裝品牌Pennyblack行騷。徐子珊打頭陣出場，除披肩時不慎露bra帶，她雖然穿上黑色絲襪，但仍掩不住較粗短的小腿。不過，她昨日以姐仔身份行騷，一場收大約4萬元酬金，比同場專業模特兒LisaS.及AnaR.還多一倍。</p><p>戥嘉穎慘</p><p>問徐子珊可覺得行騷時在高度上有壓力？她自信爆棚地說：「唔可以咁貪心囉，我都係出名細粒，165cm，作為演員，都中中亭亭啦。其實呢排市道唔好，我都擔心影響接job，好彩呢兩個星期都算OK。」對於鄭嘉穎被指有六個緋聞女友，問她可想成為第七個？她即說：「我冇咁嘅福份，我呢啲咁嘅高度，展望唔到啲乜嘢，我同佢同一個倉，睇到報道都覺得好搞笑，我覺得佢唔係咁嘅人，戥佢慘！」<br> 採訪、攝影：梁錦雯</p></body></html>