<html><header><meta charset="utf-8"><title>轆Book：掀背車仔　埋牙鬥抵</title></header><body><h1>轆Book：掀背車仔　埋牙鬥抵</h1><p>講嘅「仔」並非性別雌雄，而係指Size，今日搵來兩部掀背車仔，話就話係二手車仔，查實只係經理車同陳列車，最新型號兼外形新淨又企理，拍得住全新車，掀背Fans嘅Ayu愛辣又想慳，終極選擇會係辣車207GT抑或係平實四驅SX4呢？<br><br>記者：梁美甜<br>攝影：譚盈傑<br>模特兒：Ayu</p><p>歐洲辣椒仔</p><p>207GT採用同MINICooperS相同嘅引擎，由於定位在入門快車仔，容積比MINI大但馬力卻被調校慢25匹，只得150匹，低轉扭力強悍，加上車身搭配五前速棍波，操控感更強，更具駕駛自主性！話晒係歐洲車，車身剛性十足，行車入彎指向性高而穩定，加上Peugeot車系特色嘅大天幕天窗，絕對係飆得到、玩得起嘅辣椒仔。代理仲以最新技術幫架車做咗Coating，外觀靚仔到一如新車，而且話晒係經理車，踩極有限，08年登記，仲有27個月保用期限，就比原價平足十萬有多，跑咗幾年嘅二手車又邊有咁筍呀？</p><p>Peugeot207GT</p><p>08年製造及登記/1,598c.c./150匹/1手經理車/行駛里數約12,864km/5前速棍波/設備：三門掀背、天幕天窗/<br> <br> 查詢：法國汽車（31181828）</p><p>齊料好玩四仔</p><p>呢個「四仔」，包括係四門同埋車身配備嘅智能四驅功能，SuzukiSX4全寫SportX-overfor4SeasonofWeather，一言蔽之，即係玩樂四驅車仔。外觀搶眼靚仔，內櫳寬敞開揚，設備足，智能系統能因應路面情況而分配前後輪動力比率，行車更安全更穩定，車身配備多，全方位安全氣囊系統、ABS、EBD、Keyless、HID及自動調校投射角度頭燈、行李架沙板包圍等，令駕駛者更能充份享受駕駛樂趣，話晒係08年新款全新車，零手只行咗百零公里，但就比原價平足萬八蚊，有咁多配備但比同級好多四驅玩樂車嚟講算係經濟抵玩喇！</p><p>SuzukiSX41.5</p><p>08年製造及登記/1,490c.c./110匹/香港0手（未出牌）/行駛里數約169km/4前速自動波/設備：智能四驅、包圍/<br> <br> 香島汽車（23320091）</p></body></html>