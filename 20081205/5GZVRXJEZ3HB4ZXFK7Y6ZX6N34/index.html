<html><header><meta charset="utf-8"><title>小室拖老婆拜神</title></header><body><h1>小室拖老婆拜神</h1><p>被控詐騙嘅日本過氣音樂教父小室哲哉，自上月21號保釋後，一直同老婆KEIKO喺avex副社長借出嘅平民式公寓暫住。將於下月21日提堂嘅小室，日前被日本雜誌《FRIDAY》偷拍同老婆手拖手到寓所附近嘅神社參拜祈福。喺上月27號度過咗50歲生日嘅小室，當日睇嚟精神麻麻，行路時步伐蹣跚，十足老伯伯。</p></body></html>