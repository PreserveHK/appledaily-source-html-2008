<html><header><meta charset="utf-8"><title>「我唔搶人男友」<br>Kathy默認曾文能打本做生意</title></header><body><h1>「我唔搶人男友」<br>Kathy默認曾文能打本做生意</h1><p>名模周汶錡（Kathy）昨日出席時裝店開幕活動，對於有傳她硬搶陸詩韻男友、富商曾文能，更獲曾文能打本千萬元推出個人珠寶品牌，Kathy表示不願回應花邊新聞，卻自爆珠寶生意不用千萬元投資。Kathy又強調不認識陸詩韻，也不會搶人男友，現階段她與法籍男友感情很穩定。</p><p>美國時裝品牌Kensie昨日在海港城舉行新店開幕，名模一姐周汶錡、韓君婷和袁潔瑩等以嘉賓身份出席，混血名模AmandaS.及CaraG.則行騷。</p><p>唔識陸詩韻</p><p>昨日戴上手鏈和戒指配襯的Kathy，接受記者訪問時此地無銀地主動談及跟富商曾文能的緋聞，以及打本千萬元給她推出個人珠寶品牌的報道，她說：「自己冇講過做珠寶，𠵱家都係設計緊，最快明年，同埋唔好講做珠寶要成千萬投資。」記者笑她爭贏陸詩韻，她說：「唔想將花邊新聞融入工作上，你哋話係就係，唔係就唔係。」<br> 問會否嬲這篇報道時，Kathy說：「個女仔（指陸詩韻）唔識，係我個partner識得曾生，我唔會搶人男友，自己感情方面好穩定、好正常同好開心。」問到曾文能是否有意追求她，她說：「唔會啩，人哋追我點會唔知，冇理由係啲娛樂新聞知。」</p><p>唔同𡃁模比</p><p>近日不少𡃁界模特兒搶灘，問Kathy設計珠寶是否鋪定後路，她說：「唔係，𠵱家好多品牌都會同模特兒合作。」Kathy起初不明白「𡃁界」的意思，其後她笑說：「以為你哋講Lego，唔好講競爭，自己冇影響，每個人都唔同崗位，唔好講爭飯食，人哋都係第一年出嚟做嘢，加上大家唔同，佢哋後生、年輕，唔可以將童裝同BB衫嚟比較。」<br> 對於陳沛嘉指本地模特兒將變恐龍，Kathy笑說：「係咩，做熊貓好啲，又矜貴，受保護。」<br> 採訪：JessicaNgan<br> 攝影：RickyIp</p></body></html>