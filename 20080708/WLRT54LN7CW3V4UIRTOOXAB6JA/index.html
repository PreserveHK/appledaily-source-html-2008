<html><header><meta charset="utf-8"><title>過兩關　送5部<br>玫瑰金MOTORAZR2V9</title></header><body><h1>過兩關　送5部<br>玫瑰金MOTORAZR2V9</h1><p>潮流興復古，不論是玩具界翻兜聖鬥士figure，抑或影視界再出數碼修復影碟，一句到尾都係大受歡迎！最近，MOTO也加入懷舊行列，咪妄想StarTAC翻生，而係剃刀王V9已注入新版玫瑰金色，復古味極濃。今日，《蘋果》夥同MOTO送出5部畀大家，請留意內文介紹並完成問答及遊戲部份，獎品隨時到手！<br><br>記者：陳國輝<br>攝影：陳陶鈞<br>Model：Heid</p><p>2吋外屏一鍵三味</p><p>如果將V9同韓國摺機比較，斤両必定墜手啲，但咪以為咁就蝕底晒喎！先了解佢重量達到125g之謎，查實機身正面及側面，大部份都採用金屬物料裝嵌，用料靚，加上玫瑰金呢種高貴色調，當然古典味十足！但講到更大原因，係來自V9身上有個2吋闊外屏幕，像素高達320×240已經唔簡單，最抵讚係屏幕下方還有3項熱能感應掣，分別可控制播放影片/音樂、啓動內置相機以及回覆短訊，全程用外屏幕就玩晒常用分唇，單手玩齊，仲使乜揭蓋！</p><p>3.5G極速睇YouTube</p><p>你可能會問：「周圍都裝晒Wi-Fi啦，仲使乜要3G/3.5G來上網？」冇錯，政府谷緊Wi-Fi，而且今年Hotspot數目仲不斷增加，但唔好忘記，佢並唔會support你拎住部手機邊搭車，邊上網㗎喎！V9總算為網民着想，佢內置HSDPA數據傳輸技術，即係行到邊上到邊嗰隻，下載速度更高達3.6Mbps！淨係用嚟上網當然唔夠啦，機內仲附設YouTube及Google捷徑，還提供WebShare實時寫Blog功能，等你將文字和圖片，即時send到預設Blog內。</p><p>DetailSnap!</p><p>a.機身側邊及背脊都安裝咗喇叭，好唔好聲其次，至少睇得！</p><p>b.模仿盒仔設計嘅接聽/收線掣夠鬼馬，掛上身可當小裝飾。</p><p>c.跟機送512MB卡都未夠，盒內還有SDAdapter，非常體貼。</p><p>d.雖然冇自拍鏡仔，但鏡頭下有2吋外屏幕，用途更加廣泛。</p><p>e.Keypad按鍵平滑，輕輕㩒之後會有微弱燈光陪襯。</p><p>f.厚度為13.4mm未叫最薄，但採用全金屬外殼，質感更上乘。</p><p>Profile</p><p>制式：WCDMA/GSM四頻<br> 體積：103×53×13.4mm<br> 重量：125g<br> 通話時間：205分鐘<br> 備用時間：395小時<br> 主要功能：HSDPA數據傳輸、200萬像素相機、YouTube捷徑、Google捷徑、Webshare實時寫Blog、支援最高4GBmicroSDHC記憶卡<br> 顏色：玫瑰金、桃木紅、炭灰<br> 查詢：MOTOROLA（25063888）</p><p>問答題</p><p>1.MOTORAZR2V9除推出了玫瑰金版本之外，還有那兩隻色？<br> <br> A.桃木紅、炭灰<br> B.香檳金、炭黑<br> C.紫羅蘭、卡其<br> <br> 2.MOTORAZR2V9所配備的「魔幻觸控」按鍵，可操控咩功能？<br> <br> A.內置影相、聽歌、上網　<br> B.查字典、拍片、上網<br> C.內置影相、聽歌、回覆短訊<br> <br> 3.MOTORAZR2V9支援HSDPA技術，最快每秒能下載多少內容資料？<br> <br> A.1.8Mbps<br> B.3.6Mbps<br> C.7.2Mbps</p><p>考眼力</p><p>右圖相片中，大家估吓到底玻璃樽內放咗幾多粒透明膠珠？<br> <br> （提示：多於30，少過70粒）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭5名參加者，各得到一部玫瑰金版MOTORAZR2V9。<br> <br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> <br> 5.得獎者將有專人通知。<br> <br> 6.為公平起見，《蘋果日報》及Motorola員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> <br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>