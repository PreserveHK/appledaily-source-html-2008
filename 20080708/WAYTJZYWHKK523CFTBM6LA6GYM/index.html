<html><header><meta charset="utf-8"><title>求驗客手記：鄧加撐廸達踩歐洲門將 - 求驗客</title></header><body><h1>求驗客手記：鄧加撐廸達踩歐洲門將 - 求驗客</h1><p>「誰是當今最佳門將？」我求大俠夠膽講，9成人都會選卡斯拿斯或保方。不過有人鍾意拗頸你又吹佢唔脹。巴西國家隊教練鄧加公開話今屆歐國盃冇一位稱得上係「當今最佳門將」。我求大俠即時𢱑爆頭，卡斯拿斯嘅表現有目共睹，點知鄧加話全球「冧巴溫」門將係巴西嘅廸達喎。嘩！廸達喺AC正選都冇，鄧加你使唔使咁撐自己愛將呀？輸懵咗呀？</p></body></html>