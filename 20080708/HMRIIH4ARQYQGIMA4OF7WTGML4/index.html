<html><header><meta charset="utf-8"><title>豬柳快熟易腍　囗鑊金</title></header><body><h1>豬柳快熟易腍　囗鑊金</h1><p>聽過唔少人講話醃肉時加入鬆肉粉可以令肉質更軟更腍，但最怕長年累月食埋咁多鬆肉粉落肚，連我的腸胃都鬆埋一份，所以都係跟Denice用最原始的做法，就是狂囗佢！囗鬆啲豬肉，唔單止食落腍軟，而且煮起來會更快熟㖭！<br><br>記者：趙珮倩<br>攝影：伍慶泉<br>鳴謝：Maxwell&amp;WilliamsDinnerware@Indigo（25235561）</p><p>今日煮腦12:30pm</p><p>DeniceWai<br> （6Senses烹飪室的創辦人兼導師）<br> <br> 自小經常向任職廚師的爸爸偷師，並曾嚐遍各國風味美食，由中菜到意大利菜，餐前冷盤飯後甜品都是她的拿手菜。（ http://www.s6nses.com） &#13;</p><p>菜式：</p><p>薄荷士多啤梨凍湯<br> 芝麻香芒春卷<br> 豬柳啤梨黃杏果醬<br> 香芒椰子條</p><p>豬柳啤梨黃杏果醬</p><p>0hr30min<br> 份量：2人<br> <br> Denice用上十多種食材烹調汁料，味道濃厚豐富，故豬柳毋須醃太長時間，約5至10分鐘便可。而吃剩的啤梨黃杏果醬，仲可以伴墨西哥脆片，當小食一流。</p><p>材料</p><p>豬柳2件、啤梨11/2杯（去皮切幼粒）、杏脯肉3/4杯、有機蔗糖/蘋果醋各1/2杯、提子亁1/4杯、洋葱1/2個（切碎）、糖薑1/8杯（切碎）、芥末籽1/2湯匙、芫荽粉/鹽/黑胡椒碎各1/4茶匙<br> <br> 醃料：黑胡椒粉/鹽/迷迭香各1茶匙</p><p>做法</p><p>1.囗鬆豬柳，下醃料略醃。<br> <br> 2.預熱焗爐至200℃，放入豬柳焗20至25分鐘。<br> <br> 3.其餘材料放入鍋內，開大火煮5分鐘，然後調細火煮至汁稠。<br> <br> 4.將焗好的豬柳取出，攤凉一陣後切件，淋上啤梨黃杏果醬即成。</p><p>貼士</p><p>煮汁料時要以細火不停攪拌，避免煮燶。</p><p>薄荷士多啤梨凍湯</p><p>0hr20min<br> 份量：2人<br> <br> 成日飲老火湯想轉吓口味？天氣炎熱，最好就是飲凍湯，再加埋薄荷葉，零舍清凉。</p><p>材料</p><p>哈密瓜21/2杯（去皮切粒）、士多啤梨1/2杯（切半）、糖11/2湯匙、橙汁3/4杯、甜白酒1/2杯、檸檬汁11/2湯匙、薄荷葉1湯匙</p><p>做法</p><p>1.將哈密瓜及士多啤梨放入攪拌器打勻後倒出。<br> <br> 2.加入糖、橙汁、甜白酒及檸檬汁拌勻。<br> <br> 3.蓋上保鮮紙放入雪櫃雪至冰凉。<br> <br> 4.薄荷葉切碎，撒入凍湯即成。</p><p>貼士</p><p>如沒有新鮮薄荷葉，可用亁薄荷葉碎代替，但份量要減少，否則會有苦澀味。</p><p>芝麻香芒春卷</p><p>0hr30min<br> 份量：4人<br> <br> Denice先將春卷半煎炸外皮，再放焗爐焗一陣，效果更鬆脆，亦減了一點油膩感。</p><p>材料</p><p>雞肉160克、越南春卷皮8塊、芒果1個、牛油果1/2個、蛋1隻、芝麻1/4杯、芥花籽油少許　<br> <br> 醃料：鹽/麻油各1/2茶匙、黑胡椒粉少許　<br> <br> 汁料：蒜茸少許、魚露2湯匙、青檸汁1茶匙</p><p>做法</p><p>1.將雞肉加醃料略醃；芒果及牛油果去皮切條。<br> <br> 2.燒熱鑊下油，以大火炒熟雞肉盛起備用。<br> <br> 3.將越南春卷皮放入熱水浸15秒後即取出，放上芒果條、牛油果條及雞肉捲成春卷。<br> <br> 4.蛋加1湯匙水拂勻，將春卷沾上蛋漿，灑上芝麻，放熱油半煎炸約3分鐘後撈起，放入已預熱至180℃焗爐，焗約5分鐘至金黃色即可。將汁料拌勻，吃時蘸上。</p><p>貼士</p><p>浸越南春卷皮可用微暖的水，但不可浸過長時間，否則很易會爛。</p><p>香芒椰子條</p><p>0hr50min<br> 份量：4人<br> <br> 芒果醬可在超市買到，但想自己做的話，可將2個芒果肉加半杯糖及少許檸檬汁拌勻便可。</p><p>材料</p><p>麵粉3/4杯、鹽少許、牛油/糖各1/4杯（切粒）、冰水11/2湯匙、蛋1隻、椰絲11/3杯、芒果醬1/6杯</p><p>做法</p><p>1.將麵粉及鹽放碗內拌勻，加入牛油拌勻，逐漸加入冰水搓勻，鋪平壓在盤內。<br> <br> 2.預熱焗爐用220℃將（1）焗20分鐘成餅底。<br> <br> 3.用打蛋器將蛋在高速下打起，逐漸加入糖，打至濃身及檸檬色，加入椰絲拌勻。<br> <br> 4.將芒果醬倒在餅底上，鋪上（3），放入焗爐以180℃焗25分鐘或至金黃，切件即成。</p><p>貼士</p><p>焗好的香芒椰子條，取出後要放在鐵架上待冷後才可切件，否則很易會切散。</p><p>網上重溫</p><p> http://cooking.appledaily.com </p></body></html>