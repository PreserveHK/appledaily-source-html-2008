<html><header><meta charset="utf-8"><title>JJ谷咪咪唔使墊</title></header><body><h1>JJ谷咪咪唔使墊</h1><p>賈曉晨（JJ）、范萱蔚及梁雪湄昨日到尖沙嘴出席日本料理店的開幕活動，穿上火紅色低胸上衣的JJ即時搶盡風頭，並將密實的范萱蔚比下去。<br> JJ強調因為與老闆娘稔熟，所以穿上紅衣到賀，她坦言因應不同場合而穿上適合的服裝，她說：「其實呢件衫係我一年前買，做足安全措施，而且佢好貼，唔使墊嘢就有谷胸效果，大家sell嘅嘢都唔同，我之前都收埋好多啦。」</p><p>范萱蔚自誇有料</p><p>至於慘被JJ搶鏡的范萱蔚雖然謙虛表示JJ身材好過自己，但范萱蔚仍死撐說：「其實我平日收埋啫，好似鄧穎芝佢哋成日都話我係禾稈冚珍珠，不過自己都想上圍勁啲，有機會都想着三點式影寫真集，始終呢啲係好寶貴，唔係隨時可以露㗎。」<br> 採訪：駱華齡<br> 攝影：黃文偉</p></body></html>