<html><header><meta charset="utf-8"><title>嘉穎認娥姐做第七女友</title></header><body><h1>嘉穎認娥姐做第七女友</h1><p>鄭嘉穎、郭晉安和商天娥主演的無綫劇集《與敵同行》，明晚播映大結局，眾人前晚在將軍澳飯敍。嘉穎早前指與舊愛周麗淇已半年沒聯絡，但前日周麗淇否認之餘，更表示不欲合作，嘉穎對此說：「傳話呢啲嘢有出入，唔係親耳聽到唔回應，呢啲新聞，呢幾個月回應晒。」他又表示與周麗淇仍是朋友關係。</p><p>否認是韋小寶</p><p>娥姐在旁取笑嘉穎搭嘴說：「我係你第七件（指緋聞女友）。」此話令他即時彈開，娥姐再說：「當年我拍《鹿鼎記》都扮過韋小寶老婆。」嘉穎否認是韋小寶，娥姐事後力撐：「我有六件佢都未有，佢條件難搵女友，佢要求好高。」嘉穎搞笑說：「其實傳咁多件，最滿意係呢件（指商天娥），我鍾意呢類型。」<br> 採訪、攝影：王崇穎</p></body></html>