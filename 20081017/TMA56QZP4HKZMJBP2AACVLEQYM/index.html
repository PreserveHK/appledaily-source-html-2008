<html><header><meta charset="utf-8"><title>二折DeepAnger　時裝苦主入貨時</title></header><body><h1>二折DeepAnger　時裝苦主入貨時</h1><p>大家日日睇住股市又起又落，自自然然擔心銀彈短絀，呢啲令人心情麻麻嘅Moment，如果唔買吓嘢平衡心理，真係隨時會爆！So，找尋抵買開倉品牌，絕對是當務之急。DeepAnger，1996年由美國引入，擁有自家的男女裝、童裝、銀飾、袋款。最近店主決定搬舖，由即日起全場貨品以低至二折起散貨。既然產品範圍咁大，命中率都好高，反正開倉時間至11月，慢慢就時間嚟買都OK！<br><br>記者：吳美美、梁俊鵬<br>攝影：陳盛臣<br>Model︰AnjayliaChan@jamcast、莊葆瑤<br>Makeup︰WillOr（http://hk.myblog.yahoo.com/willwillmakeup）<br>Hair︰Molly</p><p>美國潮牌Eason都撐</p><p>小記可能比較奇怪，認識DeepAnger這個品牌係由童裝開始，繼而知道這個在香港未夠十歲的品牌，居然旗下仲有生產男裝、女裝及銀器等等幾百種類嘅貨品，實在失禮。言歸正傳，其實DeepAnger不嬲玩開RockStyle，由BenChan於美國接棒在港推出925純銀銀器為主打，款式造型多為十字架、童軍章等，由於與圈中藝人稔熟所以Fans包括Eason、鄭中基、方力申等。後來更發展埋男女服、童裝系列，一向堅持以中性Hardcore風格作品牌形象，懶理潮流之起跌。</p><p>OnAnjaylia：米白色環保Tee原價$680二折$136、藍色短身牛仔裙原價$1,750二折$350、十字架棗紅色小袋原價$2,980半價$1,490
</p><p>OnAnjaylia︰黑色OnePiece背心裙$1,780半價$890、O形銀鏈連十字鏈墜$6,380七折$4,466<br> <br> On葆瑤︰紅領黑色長衫Tee$380半價$190、杏色頸鏈Print頭巾$98半價$49、銀鏈連狗牌$780半價$390&#13;</p><p>銀器七折童裝型爆</p><p>今次之「搬舖特賣」都折得好盡，差唔多所有貨品都有優惠，由二折至七折不等，一家大細嚟到，斷估唔會手空空。至於店內非常受歡迎嘅銀器系列，都無令大家失望，手鏈、頸鏈、耳環、戒指等等，成Set裝備都有七折，實開心死嗰批Rock界Fans。重點推介童裝系列，想自己仔女變成型B仔、型B女一定要嚟巡場，多件Tee款設計簡約之餘質地亦運用棉質，折後百幾蚊，抵入！女士們唔該留意OnePiece款式，好似Model嗰件黑色OnePiece實有兩種穿法，前後可以調轉，很型的！</p><p>米黃色冷織長袖外套$820半價$410<br> 白色背心$150半價$75<br> 泥啡色布腰帶$420半價$210<br> 藍色牛仔褲（非賣品）</p><p>女裝系列</p><p>白色SlimCut橙Print背心<br> 原價$380<br> 二折$76</p><p>桃紅色掛頸背心<br> 原價$320<br> 二折$64</p><p>紅色圓領白色短袖Tee<br> 原價$520<br> 二折$104&#13;</p><p>男裝系列</p><p>黑色骷髏頭Print衞衣<br> 原價$880<br> 半價$440</p><p>黑色圓領十字縫印衞衣<br> 原價$1,880<br> 二折$376&#13;</p><p>黑色圓領瑪利亞PrintTee<br> 原價$680<br> 二折$136</p><p>童裝系列</p><p>黑色熊仔短袖Tee<br> 原價$290<br> 半價$145</p><p>藍色十字縫印Tee<br> 原價$580<br> 半價$290</p><p>白色熊仔頭PoloShirt<br> 原價$350<br> 半價$175</p><p>銀器系列</p><p>銀製手繩及手鏈<br> 七折$826起</p><p>銀製煙具<br> 七折$2,366起</p><p>銀製戒指<br> 七折$686起</p><p>DeepAnger（28698303）<br> 灣仔告士打道228號生和大廈地下<br> 搬舖特賣：即日起至11月</p></body></html>