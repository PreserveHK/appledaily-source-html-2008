<html><header><meta charset="utf-8"><title>讚準夫婿細心重情義<br>羅慧娟教堂綵排後日出閣</title></header><body><h1>讚準夫婿細心重情義<br>羅慧娟教堂綵排後日出閣</h1><p>身為虔誠基督徒的羅慧娟，後日便嫁給金融才俊劉志敏，娟妹前日為婚禮作綵排，穿上大紅deepV裙的她喜氣洋洋，又大讚未婚夫是個有情有義、家庭觀念很重的好男人，值得附託終身，能夠覓得一生幸福，難怪娟妹全程笑不攏嘴。</p><p>現年37歲的羅慧娟後日便舉行婚禮，跟57歲新加坡籍金融才俊、現職百德能控股有限公司董事總經理劉志敏結束10年愛情長跑，雙雙步入教堂。準新郎一向行事低調，有報道指其身家逾二億，兩人婚後會入住山頂過億元的獨立屋。結婚當日，一對新人中午會在中環聖公會聖約翰座堂行禮，晚上則在港麗酒店設宴招呼親友。</p><p>難忘出海求婚</p><p>準新娘娟妹近日籌辦人生大事忙個不停，前日傍晚她偕未婚夫到聖約翰座堂為婚禮進行綵排，但怕醜的劉志敏先行離開，留下娟妹和負責婚禮司儀的賈思樂陪伴接受訪問。<br> 即將出嫁的娟妹一臉喜氣，穿上deepV紅裙的她明艷照人，娟妹說：「呢件衫噚日（大前日）先買，咁啱呢晚係08北京奧運開幕嘛，我結婚當日唔會咁性感啦，我會着5套衫，其中嘅婚紗係Agape，唔會好性感。」見她在低胸紅裙襯托下，身材顯得甚豐滿，問她是否有喜時，她笑說：「梗係唔係。」由於喪妻多年的劉志敏已有兩名兒子，所以娟妹不急於做媽咪，問到她可想為劉家添個女兒？娟妹說：「咁我咪女囉，順其自然。」<br> 有報道指娟妹與劉志敏的戀情是向華強夫婦做媒撮合，至於求婚經過，娟妹說：「有一次大班人坐船出海，佢向我求婚，我咪應承咗，其實隻戒指收咗好多年，選擇今年結婚，因為適當時間做適當嘅嘢。」娟妹左手中指戴上的一枚心形鑽戒，十分搶眼。</p><p>等聽愛的宣言</p><p>問娟妹最欣賞未婚夫甚麼？她大讚說：「佢細心，有情有義，家庭觀念好重，係個傳統嘅男人。」問到劉志敏喜歡她甚麼？她說：「我唔知，佢冇親口講，希望當日大家幫我問佢，我都想知。」娟妹現正以愉快心情等待後天結婚大日子到來，希望以最佳狀態做個漂亮新娘。<br> 採訪：何永寧　攝影：陳慧安&#13;</p><p>有玄機：婚後兩年利生育</p><p>羅慧娟與拍拖10年的新加坡金融才俊劉志敏於後日（12日）拉埋天窗，堪輿學家吳佩孚昨日說：「從黃道睇當日宜結婚，兩人個命冇相冲，命嚟睇係六合，婚姻生活都幾好。羅慧娟命屬火，2009年和2010年利於土，即係子女星旺，所以如果佢有生仔女的打算，就要從現在開始計劃。」</p></body></html>