<html><header><meta charset="utf-8"><title>Jewel婚禮簡樸</title></header><body><h1>Jewel婚禮簡樸</h1><p>曾主演李安電影《亂世恩緣》（RidewiththeDevil）嘅美國鄉謠女歌手Jewel，噚日喺巴哈馬同拍拖多年嘅馬術冠軍男友TyMurray結婚，結束10年愛情長跑。《People》雜誌指婚禮以私人形式舉行，Jewel着住傳統婚紗，新郎哥就牛仔褲襯牛仔帽，可謂充滿鄉村情懷。Jewel嘅發言人話佢哋好期待度蜜月喎！</p></body></html>