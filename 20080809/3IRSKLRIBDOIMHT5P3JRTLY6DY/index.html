<html><header><meta charset="utf-8"><title>薛凱琪牛一暗示祖名要識做</title></header><body><h1>薛凱琪牛一暗示祖名要識做</h1><p>薛凱琪（Fiona）昨日身穿露肩貼身裙，到九龍灣出席商台「萬世巨星大作戰之你個樣樣」，大會找來一名模仿Fiona的女fans同場出現，不過該女fans穿起小背心，身材明顯比正版Fiona突出，連Fiona也認同，並表示第一眼見到她，確實覺得有幾分似自己。</p><p>年年準時祝賀</p><p>Fiona說：「我初出道就俾人話我似孫燕姿，早排去台灣出碟，仍然有傳媒咁講，不過我係腫咗嘅孫燕姿。」後日是Fiona生日，不過生日前後都要在馬來西亞工作，她說：「踏正凌晨12點嗰刻好重要，睇到邊啲有心嘅朋友打嚟祝賀自己。」<br> 問Fiona其緋聞男友房祖名是否都會在凌晨12時打給她？她說：「佢年年都有send短訊畀我，都幾準時，幾有心。今年唔知邊個唔記得，我都係第一次喺外地度過生日12點嗰一刻。」<br> 採訪、攝影：卓寶花</p></body></html>