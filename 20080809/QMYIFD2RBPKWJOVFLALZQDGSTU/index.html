<html><header><meta charset="utf-8"><title>關仁隱事：豬肉枱保證有獎攞 - 關仁</title></header><body><h1>關仁隱事：豬肉枱保證有獎攞 - 關仁</h1><p>之前「豬肉枱」搞咗個音樂頒獎禮，參與嘅歌手要唱過國語歌先算數，不過香港歌手有幾多個真係識唱呢？有啲連講都未講得掂啦，但係豬肉枱好識做，唔想畀晒啲獎班過江龍，於是叫啲唱片公司谷本地歌手出一首國語歌，話有歌就有獎，咁啲唱片公司即刻去整番首歌，豬肉枱又播多啲又畀佢上吓榜，仲一定有獎攞，如果唔係點會頒成過百個獎。<br> Textby關仁</p></body></html>