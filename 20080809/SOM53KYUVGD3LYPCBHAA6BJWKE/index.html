<html><header><meta charset="utf-8"><title>南奎麗學生Look獻唱</title></header><body><h1>南奎麗學生Look獻唱</h1><p>最近頻頻曝光宣傳處女電影《枯死》嘅韓國女子組合SeeYa成員南奎麗，喺噚日播出嘅MBC電視台音樂節目中突然一反常態收起性感，以片中嘅短髮學生妹造型亮相唱歌，為fans帶來驚喜，搶晒同場李孝利嘅風頭。講起《枯死》，呢套片喺韓國開畫短短3日，入場人次已經有33萬，可見南奎麗都有番咁上下叫座力！</p></body></html>