<html><header><meta charset="utf-8"><title>Britney助MTV博開齋</title></header><body><h1>Britney助MTV博開齋</h1><p>小天后BritneySpears近呢半年修心養性，人氣升番唔少，最近MTVVideoMusicAwards頒獎禮就邀請佢拍攝今年頒獎禮宣傳片。<br> 日前Britney被安排同今屆英國名嘴司儀RussellBrand拍宣傳片，仲出動埋一隻大象客串。打扮一向癲喪嘅Russell，喺片中不停用甜言蜜語挑逗Britney，但Britney全程請佢食檸檬，十分爆笑。<br> 原來Britney歷年曾獲得16次MTVAwards提名，但一次都冇贏過，今年獲最佳女歌手及最佳流行影帶兩項提名嘅佢，講明好想開齋，但對手有Rihanna同瑪麗嘉兒（MariahCarey），睇嚟想造馬都唔係咁易。</p></body></html>