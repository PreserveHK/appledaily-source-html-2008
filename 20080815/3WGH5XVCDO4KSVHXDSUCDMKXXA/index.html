<html><header><meta charset="utf-8"><title>宮崎葵撐木村KAELA</title></header><body><h1>宮崎葵撐木村KAELA</h1><p>日本型女歌手木村KAELA嘅全國巡迴演唱會「STARsTOURS」上個星期六喺東京赤坂BLITZ正式展開，趕住拍古裝劇《篤姬》嘅女星宮崎葵都抽空捧場，之後葵妹仲走到後台同KAELA合照。至於向來鬼主意多多嘅KAELA，近日就以「二撇雞」造型為下個月10號推出嘅細碟《Mustache/memories》拍宣傳照。</p></body></html>