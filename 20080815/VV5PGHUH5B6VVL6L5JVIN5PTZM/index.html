<html><header><meta charset="utf-8"><title>飛出奧運黃金檔疑被篤背脊<br>翠翠：唔開心　丘凱敏：有人放料</title></header><body><h1>飛出奧運黃金檔疑被篤背脊<br>翠翠：唔開心　丘凱敏：有人放料</h1><p>葉翠翠負面新聞不絕，近日有傳擔任奧運主持的她由於形象欠佳，加上被另一主持丘凱敏向監製篤背脊，因而遭調離黃金時段，只能主持早上的奧運節目。翠翠前晚聲稱驚訝及不開心，但丘凱敏大表反感，更反擊說：「一定有人放料啦！」</p><p>港姐股神葉翠翠豪買3,000萬元賽西湖兩單位，發達傳奇令人嘖嘖稱奇，雖然盛傳她背後有大靠山，但她還是不避嫌，近日新居入伙時，又聘司機開星級七人車管接管送。是非多多的翠翠，近日又有報道指她原本擔任奧運黃金時段的主持，但因負面新聞多，另一奧運主持丘凱敏遂向監製出招，令翠翠被調往主持早上的奧運節目，丘凱敏則成功進駐黃金時段。</p><p>出錯死撐跟稿讀</p><p>前晚翠翠到中環大會堂演出「砵砵子拯救地球奇幻之旅」舞台劇時說：「我係被調到去朝早，都有唔開心，開幕當日先收到通知第二日開早。」她稱不會問公司原因，但坦言收到消息很驚訝。被問到是否因負面新聞影響形象而被調走？她自信地說：「唔覺，如果係就唔會搵我去做。」<br> 翠翠擔任奧運主持被勁彈出錯，她卻死撐說：「我講錯？唔知喎，我都係照稿讀。」日前她在直播時把國家體育館容納人數18,000人講錯為8萬人，她更拉其他人落水，她說：「如果大家知道前因後果，就知我冇講錯，可以睇番嗰時片段，我唔想講第二個同事。講錯唔緊要，新聞報道員都會講錯，最緊要係立即更正。」<br> 有指丘凱敏向監製落藥令翠翠被調離黃金時段，後者曾為此事落淚。翠翠昨日在電視城再被問及時則說：「時段係公司安排，我覺得唔需要問點解，我會做好工作。」</p><p>「希望唔好再放喇」</p><p>昨日記者致電丘凱敏，她對捲入葉翠翠的是非表現反感，她說：「我哋係跟公司指示收通告，唔知點解有啲咁嘅事，我一人之力點可以改變到成件事？我有咁嘅power，四年前已經做奧運啦！我想知邊個係知情者，一定有人放料，希望唔好再放喇。」問她會否覺得有人乘機做宣傳？她說：「我覺得我冇宣傳價值，揀都揀個多啲見報嘅人。」<br> 此外，翠翠前晚完成活動後坐價值36萬的Alphard星級保母車返新居，車主登記是她名下的紅葉子有限公司，翠翠直認已遷入新居，對於被指花了180萬豪裝，她大口氣說：「大約啦，不過都超咗支，但係最緊要滿意。」<br> 採訪：林妃、楊潔雯<br> 攝影：黃偉雄</p></body></html>