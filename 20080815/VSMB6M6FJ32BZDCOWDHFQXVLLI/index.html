<html><header><meta charset="utf-8"><title>新人黃鎧晴　減30磅做Sammi師妹</title></header><body><h1>新人黃鎧晴　減30磅做Sammi師妹</h1><p>東亞貴為香港現時數一數二的唱片公司，旗下粒粒巨星如鄭秀文、何韻詩及許志安等，但原來成立四年來從未簽過一個新人，直至今年才首度力捧公司第一個新人黃鎧晴（Cherry），年僅18歲的她外表有點像日本人，也酷似張艾嘉愛徒楊淇，不過Cherry強調自己是百分百香港人。</p><p>「想學晒佢優點」</p><p>Cherry自13歲起已經被學校老師推薦參加歌唱比賽，並於14歲獲評判謝杰青睞，並引薦她給東亞而入行。雖然今年樂壇新人輩出，女新人尤其氾濫，如唐素琪、陳詩慧、賈曉晨及馮曦妤等，但Cherry無懼威脅，她說：「其實我近期先知自己係公司第一個新人，自己都有信心，好慶幸有一間大規模嘅公司support。」<br> 為以最佳狀態入行，Cherry不惜先後減掉近30磅肥肉，現時體重104磅的她自爆視同樣減肥成功的鄭秀文為偶像。會否以Sammi為目標？她說：「都想，但冇話一定要做到Sammi一樣，只係想學晒佢嘅優點，好似勤力、唱功同舞台上嘅表現等等，當然自己最希望可以同佢有合作機會，因為我入咗公司後都未見過佢。」<br> 採訪：駱華齡　攝影：陳順禎<br> 化妝：PoChanofwww.baroque.idv.hk　髮型：JeanofO4<br> 服裝提供：toutacoup（白色）、ing（灰色）<br> 場地提供：EutoposShowroom&amp;Cafe</p></body></html>