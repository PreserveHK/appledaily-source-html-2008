<html><header><meta charset="utf-8"><title>自掏腰包開爵士騷<br>潘廸華欽點at17舞台傳藝</title></header><body><h1>自掏腰包開爵士騷<br>潘廸華欽點at17舞台傳藝</h1><p>年屆77歲的潘廸華與20多歲的at17看起來沒有半點關連，但音樂的影響力令三人走在一起。潘姐姐為了令更多年輕人認識爵士樂，決定自資於下月4至6日在演藝學院舉行三場「潘廸華×at17Jazzupfortheparty」音樂會，相隔了兩個年代的歌手合作開騷。</p><p>潘廸華已經很久沒有在香港舉行音樂會，今次打動她再出山的人是林嘉欣及at17，三位年輕人經常與她飯敍，又或是到她的家中聽歌。每一次嘉欣及at17都會以打探形式問潘姐姐何時開騷，最後她終於答應演出，不過其中一個條件就是與at17同台演出。</p><p>着重製作質素</p><p>潘姐姐大讚at17的林二汶及盧凱彤（Ellen）是很有才華的歌手，從日常接觸她知道這兩位小妹妹有很高的音樂造詣，她說：「二汶節奏感好強，Ellen就年紀細細彈得一手好結他，加上我知道佢哋聽啲歌好廣泛，我好欣賞佢兩個，佢哋成日游說我開騷，講多幾講我咪答應。」潘姐姐覺得現時大部份演唱會製作費都用於宣傳方面，故她今次堅持要將金錢全數花在製作上，她說：「宣傳係重要，但係開一個音樂會嘅樂隊、器材同環境都好緊要，如果呢啲基本設備都唔夠好，我寧願唔開啦。同埋我鍾意一啲細細哋場地，太大反而同聽眾有隔膜。」</p><p>豐富音樂知識</p><p>二汶與Ellen覺得有幸與潘姐姐同台演出有如中了六合彩一樣，二汶透露今次的樂隊全是經驗豐富的樂手，她笑言可以由一班頂尖樂手為她演奏真是死而無憾，她說：「所有樂手都係同潘姐姐登台幾十年，佢哋係最top嘅音樂家，我相信有錢都未必請到佢哋，我一定會好好珍惜呢次機會。」Ellen則表示與潘姐姐合作令其音樂知識更加豐富，有如上了寶貴的一課，她說：「有好多人都好恨同潘姐姐合作，不過佢都拒絕，今次係姐姐點名要我哋一齊唱，真係好榮幸，喺佢身上學到嘅嘢永遠都有得着。」<br> 採訪：李珮洳　攝影：陳慧安<br> 髮型：Derrick（p.o.phairdressing）、<br> Billy（HairCulture）<br> 化妝：KrisWong</p></body></html>