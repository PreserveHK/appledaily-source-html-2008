<html><header><meta charset="utf-8"><title>言中有物：撐紅牛　塞住人把口 - 吾中</title></header><body><h1>言中有物：撐紅牛　塞住人把口 - 吾中</h1><p>上周捧伯明翰上盤，可惜球隊晚節不保，俾諾定咸森林追平，伯明翰讓平/半輸半個盤事小，俾蘋果波神嘲笑事大。因為嗰輪其實我最有心水，係美職季後賽哥倫布機員主場迎肯薩斯巫師，可惜馬會開美職及巴甲的賠率同盤口，通常要周五黃昏先有，而外國賠率又有偏差，喺冇盤做指引嘅情況下，無論係〈開倉版〉抑或擂台，我都冇揀到機員。<br> 結果，就俾蘋果波神笑我得把口，淨係話有信心又唔買落去，所以今次一於以行動塞住佢把口，揀未能「夫添」但有前鋒安祖大勇嘅紐約紅牛，作客實力一般嘅皇家鹽湖城起碼保不敗。<br> 讓球主客和：紐約紅牛勝[+1]<br> 心得：點都要捧番次大聯盟賽事<br> 近5場往績：LWWWL<br> <br> 吾中<br> 買嘢講名牌，但賭波一定唔會做名牌奴隸嘅大聯盟女神。</p></body></html>