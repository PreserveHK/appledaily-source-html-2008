<html><header><meta charset="utf-8"><title>蘋果批：強迫金問題慘過中信？ - 高明輝</title></header><body><h1>蘋果批：強迫金問題慘過中信？ - 高明輝</h1><p>《蘋果批Online》逢星期一、三、五晚上九時開騷Click入http://pie.appledaily.com收看歡迎透過web-cam即時發表意見或致電29908648安排親身上場<br>電郵：mailto:pie@appledaily.com<br>網誌：http://pieatapple.wordpress.com</p><p>中信泰富董事總經理范鴻齡喺上星期宣佈，暫停積金局主席一職。不過，無論佢因乜事離職都好，打工仔𠵱家最擔心嘅就係份強迫金會唔會好似中信一樣，喺金融海嘯之下，辛辛苦苦賺返嚟嘅血汗錢突然大幅蒸發…………撰文：高明輝</p><p>1</p><p>范鴻齡喺中信炒燶accumulator後，會保留中信泰富董事總經理，但就暫停積金局主席一職……<br> <br> 中信輸accumulator，蒸發咗約公司市值一半嘅資金，范鴻齡都未需要離職；但佢就反而暫停積金局主席一職，唔通咁係暗示強迫金問題慘過中信輸accumulator？</p><p>2</p><p>特別係回歸後，高官「離職」唔講明真正原因呢個「不成文規定」，更加令人懷疑范鴻齡「暫時停止」公職嘅真正原因。</p><p>3</p><p>不過，無論范鴻齡因乜事停職都好，令打工仔最嬲嘅係，眼見金融危機，風大浪大，都仲要焗住供款。</p><p>4</p><p>打工仔唔可以提走供款，唔少市民就算想買樓置業，或供仔女留學，都因為強迫金，而斷送機會。打工仔只能夠講句「萬般帶不走，強迫金隨生」。</p><p>5</p><p>而且管理費貴，僱員要捱足七、八年政府先話會檢討，客觀效果只係益咗迫金公司。</p><p>6</p><p>炒accumulator又好、買雷曼債券又好，都係自願投資，輸咗只可以怪自己眼光差。而中信輸錢，仲有民粹政客要求政府買隧道救佢。<br> 但強迫金就係政府迫你投資，打工仔冇得止蝕離場，仲要畀高昂管理費，情況慘過中信。<br> <br> 讀者Demo：廢除「強迫金」！「強迫金」管理差，收費高，無選擇，選保本都要蝕錢，明屈打工仔錢。</p><p>7</p><p>唔通曾特首希望，成街都係「強迫金苦主」？</p></body></html>