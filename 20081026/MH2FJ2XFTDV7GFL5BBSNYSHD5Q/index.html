<html><header><meta charset="utf-8"><title>Ella愛犬曬傷致盲</title></header><body><h1>Ella愛犬曬傷致盲</h1><p>女子組合S.H.E.嘅Ella唔知八字同狗狗相冲，定係佢根本唔適合養狗，佢養嘅愛犬竟然接二連三發生唔吉利嘅事，舊年佢隻八哥「薔薔」做結紮手術對麻醉藥過敏而死咗，最近佢隻玩具貴婦狗「阿貴」（圖）又因為同佢去海邊衝浪，搞到俾紫外線曬傷雙眼，近乎失明，𠵱家阿貴出街要戴太陽眼鏡。小瑪歌覺得玩時玩，但唔好樂極生悲囉。</p></body></html>