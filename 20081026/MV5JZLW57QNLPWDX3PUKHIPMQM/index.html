<html><header><meta charset="utf-8"><title>遇樂基兒笑論新歡舊愛<br>嘉欣賀甘比添B</title></header><body><h1>遇樂基兒笑論新歡舊愛<br>嘉欣賀甘比添B</h1><p>樂基兒和黎明舊愛李嘉欣前晚同場相遇，樂基兒大方主動上前合照。李嘉欣恭喜另一舊愛劉鑾雄的愛將甘比（陳凱韻）誕女，不排除自己都會和許晉亨生BB。</p><p>李嘉欣、樂基兒、古天樂、何超儀、鄧愛嘉和已故賭王傅老榕的孫兒傅厚民等，前晚在中環出席Harper'sBazaar20周年派對，眾人之前各自創作油畫及攝影作品等，為聯合國兒童基金會籌款。同場還有名模周汶錡、琦琦、Angelababy和AnaR.等。</p><p>隨時為亨亨生仔</p><p>李嘉欣晚上10時才到達，她和舊愛黎明的現任女友樂基兒再次同場，但李嘉欣入場時見不到樂基兒。後來眾星在台下等待，李嘉欣和陳善之坐同一張梳化，樂基兒坐另一張梳化，陳善之指指樂基兒，李嘉欣發現後，兩人即互相揮手，樂基兒之後更主動上前和李嘉欣大方合照，兩人傾不停，十分投契。<br> 李嘉欣和大劉恩情10多年，她大方恭喜其愛將甘比誕女，但不會送禮和親自致電道賀，她說：「恭喜晒，唔會刻意打電話，透過記者去表達就OK。」問她可會送禮？她說：「都唔會刻意，因為同甘比唔係咁熟，唔好打擾人哋，唔熟送禮好似宣傳咁。」問李嘉欣想不想和男友許晉亨生兒育女？她說：「一步一步嚟啦，按部就班，唔會抹煞呢個可能性。」<br> 樂基兒則謂曾為黎明繪畫肖像，但不成功，她說：「好似唔同色咁。」她表示曾為裸體模特兒繪畫，感覺甚尷尬，問她可會為黎明畫裸體畫？她說：「未必，要企好耐。」是否黎明無耐性？她說：「係呀，自己都未必得，不過可以諗吓，我今晚返去問吓佢。</p><p>古仔超儀減片酬</p><p>此外，舒淇率先減片酬三成，減輕電影商負擔，古天樂和何超儀前晚表示會減片酬，古天樂說：「有啱嘅劇本就會減，要同心合力。」何超儀也表示：「大家互相就吓啦，我成日都減，唔收錢就唔得，收番封利是啦。」<br> 採訪：羅慧敏<br> 攝影：仇志德</p></body></html>