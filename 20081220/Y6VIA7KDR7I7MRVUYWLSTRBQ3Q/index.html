<html><header><meta charset="utf-8"><title>OlympusE-305fps旗艦級極速</title></header><body><h1>OlympusE-305fps旗艦級極速</h1><p>08'IT潮流，由NetBook帶起「最平玩最強」口號！睇嚟勢頭會延續到09'；所講係Olympus將推出嘅單反──E-30，佢雖定性為中檔級數，不過使用最新防手震技術，號稱可達最高5級光學防震，連旗艦E-3嘅每秒5連拍都放埋落去；更重要係無「旗艦」之名所累，連PhotoShop功能都以好玩掛帥、放埋落去；廉價縮水版「旗艦」，唔過萬、一月上市，值得留意。<br><br>記者：許福合<br>攝影：譚盈傑</p><p>11點對焦</p><p>E-30用上1,230萬像素4/3規格LiveMOS，若單比較像素，E-30甚至比旗艦E-3更高。E-30重點功能之一，是在使用全新TruePicIII+影像處理器，若論拍攝速度，佢拍JPEG時能達每秒5張，呢個速度可是與同系旗艦E-3睇齊的極速；想拍得專業啲，轉用RAW則最多可連拍12張，但相比E-3的16張亦只係輸咗個馬鼻，但在中檔機之中，已經好有睇頭了。<br> 有咁高連拍速度，用來拍攝好動嘅狗仔、貓仔等快速移動主體就最好，「中焦」機會比較大，相片自然Sharp。</p><p>6種藝術濾鏡</p><p>E-30雖未如E-3，玩埋頂級防塵防水機身；但E-30體積較細，相信係受到PanasonicG1刺激吧！同為4/3系統基礎上，E-30亦會打女玩家主意，如加入藝術濾鏡功能，可讓玩家拍攝更天馬行空照片，例如濃化色調、柔焦、淡化及加光色調、柔光、懷舊相片粒子及針孔相機等共6種，完全可發揮玩家創意。至於現時相機大熱功能，LiveView當然不會缺少，配合可以扭轉使用2.7吋LCD屏幕，E-30整體係一部相當好用、好玩機種。</p><p>機身比較</p><p>特攝功能測試</p><p>1.濃化色調：將相片色調提高濃度，令相片內鮮色成為焦點。</p><p>2.柔焦：銀色鋁管經加上柔焦後，變得又Soft又Moody。</p><p>3.針孔相機：針孔效果會於四角加上黑邊，突出中間主體。</p><p>4.懷舊黑白粒子：相片除變成黑白外，微粒亦變粗，令更有舊相感覺。
</p><p>Profile</p><p>感光元件：1,230萬像素CMOS<br> 記憶卡：CFTypeI&amp;II、xD<br> 兼容鏡頭：4/3SystemLensMount<br> 感光度：ISO100/200/400/800/1600/3200<br> 快門速度：1/8,000秒至60秒<br> 連拍速度：每秒5張<br> 屏幕：2.7吋<br> 重量：655g<br> 體積：141.5×107.5×75mm<br> 查詢：Olympus（23762150）</p></body></html>