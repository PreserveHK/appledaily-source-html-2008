<html><header><meta charset="utf-8"><title>識波男女：西班牙十拿九穩 - 依雯</title></header><body><h1>識波男女：西班牙十拿九穩 - 依雯</h1><p>9月7日凌晨4時會有世界盃歐洲區外圍賽，第5組的西班牙對波斯尼亞嘅大戰！今場我依雯話歐國盃盟主西班牙十拿九穩都不為過呀！<br> 如果淨係睇上屆外圍賽成績，兩隊同樣都被編入同一組，但西班牙打10場取得5勝5和不敗佳績，仲轟入19球，係全組之冠；而不過只係失3球。<br> 相反，波斯尼亞就4勝4和2負，入12球失9球都唔係好差，但有前冇後嗰吓弊呢！同埋話晒西班牙上屆世界盃都叫殺到入16強，死咗喺強隊法國手上，都叫做對鄉親有交代；而且西班牙大部份球員都喺巴塞同埋歐洲頂級球會效力，又攞埋歐洲國家盃冠軍，實力應該都唔使同佢哋擔心！<br> <br> nowSports主持　依雯<br> 電郵：mailto:BPL@pccw.com</p></body></html>