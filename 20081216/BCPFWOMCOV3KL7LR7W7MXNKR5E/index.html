<html><header><meta charset="utf-8"><title>品牌背後：stila化得Talk得</title></header><body><h1>品牌背後：stila化得Talk得</h1><p>香港就係咁衰，缺少廣告宣傳的低調品牌甚少被大眾留意，就連以實力見稱、包裝美式的創意彩妝品牌stila都唔例外。去過外國的朋友會話佢紅，不過廿歲出頭港女會問佢係乜東東？以一支唇彩筆而爆出的stila，闊別香港幾年，今年再闖本地妝界市場，手上籌碼肯定夠，創意甚至大到推出會說話的妝物，跟樂壇新人方珈悠（Jaime）同樣靠把口搵食，都想做stilaGirl？跟住嚟啦！<br><br>記者：陳諾堯<br>攝影：伍慶泉<br>Model：方珈悠<br>Makeup：Zara@stilaCosmetics<br>Hair：MattChui@Xenter</p><p>08年攻勢一開三</p><p>記得好幾年前喺DutyFree同JoyceBeauty見過stila，之後品牌就人間蒸發，今回整裝待發再戰妝壇。9月尾先於旺角國際美容連鎖店Sephora開設專櫃，接着是海港城Faces，嚟緊仲會喺貴價場中環HarveyNichols開第三個專櫃，連環發炮都係想大家對stila印象加深，港九都有佢嘅根據地。</p><p>平均每年開57專櫃</p><p>中學時期於英國買過stilaLipGlaze，貪佢設計方便又Glossy，不過成10鎊一支，都幾貴。原來stila成立於1994年，創辦人係荷李活著名化妝師JeanineLobell。stila向來於歐美暢銷，直至2000年，品牌就係憑LipGlaze大賣，並打入東南亞市場，如此成功認真要多謝CameronDiaz。話說當年拍攝《Charlie'sAngels》，Jeanine為主角之一的CameronDiaz化妝時用了stilaLipGlaze，誰不知Cameron一用即愛上，更建議Jeanine將其大量生產。家陣stila全世界有約800個專櫃。連台灣著名彩妝師古小偉亦曾於《女人我最大》節目內推介其多用途ConvertibleColor，因而令台妹着迷，stila單是台灣已有20個專櫃。</p><p>王牌妝容</p><p>stila由二千年開始平均每兩年推出一款王牌。00年有紅極一時的LipGlaze，認識stila的人總會知曉，市面亦有不少CopyCat產品；02年有嘴面都用得的ConvertibleColor，靈感來自一物多用Concept；04年就有SmudgePots，表面睇與GelEyeliner分別不大，但就可以做埋眼影。以上王牌足可見stila認真為用家設想，所推妝物均以快靚正為準則，務求減少化妝時間，做出相同效果。
</p><p>ConvertibleEyeColor萬千變化眼影筆$195（共12色）</p><p>超方便的三合一眼影筆，一筆包括眼線、眼影和Blender。</p><p>SmudgePots多用途眼影眼線啫喱$150（共6色）</p><p>可當眼線或眼影，抗水抗油，實色易畫，畫鳳眼一流。</p><p>ConvertibleColor兩用唇彩胭脂膏$185（共9色）</p><p>具二合一功能，胭脂易推且顏色自然，輕易造到白裏透紅效果。</p><p>LipGlaze唇彩$170（共26色）</p><p>含玻尿酸潤唇保濕，每支有唔同果香味，Glazed效果十足，加上旋轉式掃頭設計，方便易用。<br> </p><p>獨家　會說話的妝物</p><p>從前見到Liparazzi嗰支有燈唇彩已表現得很瘋狂，今回再試玩stila最新錄音Palette後，更感覺Fascinating，可以錄音的Palette，夠特別又有心思，送禮一流。如果唔鍾意錄音，可以試玩TalkingPalette，一按鈕即有stilaGirl教妳化日夜妝容，但要好靜的地方先聽到清楚。</p><p>stila（24076191）尖沙嘴海港城Faces</p></body></html>