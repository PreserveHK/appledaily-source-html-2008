<html><header><meta charset="utf-8"><title>祖名唔捧場<br>Fiona失魂血染舞台</title></header><body><h1>祖名唔捧場<br>Fiona失魂血染舞台</h1><p>薛凱琪（Fiona）處女下海的首套舞台劇前晚演出最後一場，但Fiona在台上卻不小心𠝹傷手指即場流血見紅，謝幕更當眾落淚。對於緋聞男友房祖名因在內地工作未能前來捧場，Fiona流露失望心情。</p><p>由薛凱琪和梁祖堯合演的舞台劇《LastSmile，FirstTear》，前晚在演藝學院演出最後一場，反應熱烈。其中一幕Fiona要拿着把小刀演出，但卻不留神𠝹到左手尾指，即場見紅，但她仍很鎮定地繼續演出。而演出完畢眾演員在台上謝幕，梁祖堯表示：「Fiona演出真係好投入，係個好演員，但每日都有驚嚇畀大家，佢成日都爆缸，噚晚就爆口，今晚就爆手。」Fiona則說：「個角色好乞人憎，初頭真係好想放棄，但大家都好支持自己，又教我好多嘢，多謝唱片公司，海報雖然只有我同梁祖堯，但其實係成隊人，多謝金融海嘯下仍有人買飛。」說時已忍不住落淚。</p><p>跳到嘴唇爆缸</p><p>事後問Fiona為何前一晚嘴唇流血？她解釋：「其中有場我要係咁跳，點知就咬到自己爆缸，梁祖堯望住我有個好古怪表情，我先知自己流血，今晚又𠝹到手指尾。」<br> 問到緋聞男友房祖名沒有來捧場有沒有失望？Fiona只說：「佢喺大陸拍戲，所以嚟唔到。」記者再追問Fiona對於祖名沒有來捧場是否失望，梁祖堯出口相助：「我好失望，我都係Fiona緋聞男友，我都想見佢其他緋聞男友，可以約出嚟打牌見面。」及後Fiona終開口說：「我當然想每個朋友都嚟，嚟到我會開心啲，因為舞台劇係現場，同睇DVD唔同。」<br> 採訪、攝影：胡比</p></body></html>