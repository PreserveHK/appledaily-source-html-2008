<html><header><meta charset="utf-8"><title>中環在線：金融巨頭聚港傾救市 - 李華華</title></header><body><h1>中環在線：金融巨頭聚港傾救市 - 李華華</h1><p>國家領導人同財金官員，先後發表對明年內地經濟表現嚴峻嘅講話，適逢金融穩定論壇亞洲區會議，噚日喺香港金管局閉門舉行，人行行長周小川、銀監會主席劉明康，同埋中證監副主席姚剛，聽講都會出席，當然唔少得主人家金管局總裁任志剛。<br> 講番呢個會議，係由區內多個經濟體系嘅央行行長、財政部官員共同參與，商討金融風暴後國際市場跟進情況，𠵱家金融海嘯已經波及全世界，所以個會話就話地區會議，但都有歐美各國代表出席，包括英國金融服務監管局主席AdairTurner、美國財政部助理副財長等。</p><p>歐美亞代表有齊</p><p>會議今朝早會繼續喺金管局舉行，晏晝就喺金鐘港麗酒店有公開嘅午餐演講，由意大利央行同埋泰國央行行長主講。</p></body></html>