<html><header><meta charset="utf-8"><title>趙碩之自爆巨胸正發育</title></header><body><h1>趙碩之自爆巨胸正發育</h1><p>擁有36D驕人上圍的趙碩之憑胸成名，不過近日卻有人質疑她的胸部是僭建，更拿出她兩年前BCup的舊相作比較。昨日趙碩之自動解畫其生理構造，堅稱其胸部仍一路發育當中，認真羨煞旁人。</p><p>趙碩之憑36D驕人上圍一炮而紅，每逢出席公開場合時她都奇峯突出，更成為攝影發燒友及電車男的新寵兒，不過近日卻有人質疑她的招牌36D巨胸是僭建，並拿出她兩年前BCup的舊相同現在作比較。<br> 趙碩之昨日到觀塘出席「APM狂夜聖誕市集」開幕時，就有備而來自動解畫說：「我一直都好鍾意高炒自己，我可以拎嗰輯用其他角度影嘅相出來畀大家睇，同埋嗰時18歲，到𠵱家21歲，我係一路發育緊，今年係仲勁咗，不過我唔想再大，我本身係做model，再大着衫唔靚。」</p><p>男同學作證</p><p>對於胸大成為焦點，趙碩之表示早已做好心理準備會被問針對胸部的問題，甚至是大胸是真是假的問題，她說：「我預咗會俾人問，我知會點迎接，入行好多人聽到趙碩之都會望我身材，我只係知道自己唔會showoff，每個人都好自然。」<br> 趙碩之表示求學時期並沒人注意她的身材，她說：「我入行之後，有同學見到我上報紙頭版即刻將份報紙貼喺黑板，同老師講我好勁，仲問我係咪咁勁，有一個男仔就話我真係咁樣，因為佢同我篤波（打桌球）嗰時見過喎！」不過對於會否整容隆胸，她覺得只要過到自己嗰關就完全冇問題，而她亦試過箍牙。<br> 採訪、攝影：楊潔雯</p></body></html>