<html><header><meta charset="utf-8"><title>JJ自認購物狂</title></header><body><h1>JJ自認購物狂</h1><p>賈曉晨（JJ）、關楚耀昨日在奧海城出席「創興銀行MSN@VISA信用卡啓動儀式」，由於大會安排二人拖手上台，所以JJ在後台主動與關楚耀握手打招呼示好，希望免除尷尬，關楚耀坦言與JJ握手時心情緊張，他說：「希望唔好因為咁傳緋聞啦。」反而JJ就顯得十分平常。</p><p>申請信用卡遇障</p><p>JJ事先張揚希望可以獲銀行接納申請信用卡，因為她至今仍未申請到信用卡，JJ說：「以前都係用爸爸畀嘅附屬卡，不過入行後覺得自己開始搵錢，唔應該再使屋企錢，自己主動唔再用。試過申請過好多次信用卡，都因為資料唔齊申請唔到，𠵱家出街買嘢都係用EPS，帶太多現金又怕危險，但係平時都盡量唔畀自己出咁多街，因為我係天生購物狂，買開一樣嘢就停唔到手，好驚冇節制使大咗。」<br> 採訪、攝影：魯萍</p></body></html>