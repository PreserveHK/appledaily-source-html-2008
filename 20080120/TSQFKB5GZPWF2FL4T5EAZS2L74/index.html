<html><header><meta charset="utf-8"><title>檢閱冧女戰車　載靚女遊車河</title></header><body><h1>檢閱冧女戰車　載靚女遊車河</h1><p>過完新曆年，農曆新年又快迫埋身，係時候計劃一下開架靚車行大運，如果身邊多個靚女就更加有運行。要載住靚女行大運，又點少得一部跑得爽、威得起嘅冧女戰車？要夠囂夠搶抑或實力取勝？今日就同你慢慢揀。<br><br>記者：黎頌詩<br>攝影：伍慶泉<br>Model：AK、Funky</p><p>雙全性格　辣得斯文</p><p>要得靚女垂青，俊朗外表固然重要，有埋內涵就更加有分加，俾人一眼睇穿，吸引力都低幾皮，所以Mercedes-Benz受歡迎當然有理由，SLK的設計靈感本來源自F1賽車，最突出係箭形鼻翼設計，連超大平治徽章，外表已經先聲奪人，特別之處並非一味賣狠辣，拉起頂篷，竟然係一派斯文貴氣。SLK55AMG更係SLK開篷跑車系列嘅頂級車款，AMG標記講到明係一部辣車，由內裝、性能到底盤，全賽車化設計，換上手動模式，即時變成馬路戰車！就像斯文靚仔隨時變身狠辣車手，文武雙全，靚女有乜辦法唔迷倒？</p><p>Mercedes-BenzSLK55AMG（c）</p><p>製造年份：2005<br> 引擎容量：5,439c.c.<br> 馬力：360匹<br> 傳動：自動<br> 行車里數：約14,000km<br> 當年新車價：約$975,000<br> ★二手價：$698,000（上會價）<br> <br> 備註：全電動開篷硬頂，電動記憶真皮AMG賽車座椅，AMG真皮多功能記憶軚盤，真皮內櫳。</p><p>甩尾王教揀型跑</p><p>講到冧女辣車嘅最新潮流，就要聽聽專門改裝辣車、有香港甩尾王之稱嘅Wing有乜心水。「今年辣車潮流，喺外形上較為着重肌肉感，線條方正硬朗，圓滑風格已經Out咗，雙門揭背就最潮。LED尾燈係指定動作，頭燈就要係水晶燈。喺操控方面，加減波先係主流。」而Wing嘅心水之選，就係最近熱爆登場嘅日產GTR。「呢架車有齊最新嘅辣車流行要素！」08首選冧女戰車，仲唔係佢？</p><p>又誇又囂　搶收視</p><p>唔好話女人膚淺，男人都一樣，外形搶分絕對係成功嘅第一步，所以冧女戰車，要夠搶！</p><p>保養極佳</p><p>唔使講，法拉利，淨係聽個名，冧女指數已經即時爆燈，呢架Spider全黑車身，更加又型又囂，再襯埋暗紅座椅，更加係絕配！雖然係02年車，但係內櫳同車身嘅保養都相當唔錯，睇落新車一樣！</p><p>Ferrari360Spider（b）</p><p>製造年份：2002<br> 引擎容量：3,569c.c.<br> 馬力：400匹<br> 傳動：自動<br> ★行車里數：約12,000km<br> 當年新車價：約$2,538,000<br> 二手價：$1,780,000<br> <br> 備註：軟頂開篷，至Hot黑紅內櫳。</p><p>07版夠新</p><p>講到搶鏡辣車，AlfaRomeo一定有份，車身設計狠辣有型，型女必冧；加上Selespeed波箱提供到手波嘅駕駛樂趣，可以不時轉波拖波，仲唔型爆？</p><p>AlfaBrera2.2S/S（d）</p><p>★製造年份：2007<br> 引擎容量：2,198c.c.<br> 馬力：185匹<br> 傳動：Selespeed<br> 行車里數：約9,000km<br> 當年新車價：約$459,800<br> 二手價：$420,000<br> <br> 備註：旗艦級型號，兩箱式三門2+2座位。</p><p>有賽車Feel</p><p>高性能M5足有507匹馬力，想一眾靚女睇到眼定定嘩嘩聲仲易，只要加速至時速100公里，行車數據就會自動投射到擋風玻璃上，賽車Feel爆燈。</p><p>BMWM5（b）</p><p>製造年份：2006<br> 引擎容量：4,999c.c.<br> ★馬力：507匹<br> 傳動：半自動<br> 行車里數：約3,000km<br> 當年新車價：約$1,523,000<br> 二手價：$1,380,000<br> <br> 備註：10氣袋，Keyless，原廠泊車顯示，XenonLight。備註：旗艦級型號，兩箱式三門2+2座位。</p><p>街頭辣車</p><p>街頭味十足嘅Fairlady，一直係後生仔辣跑之選。呢部FairladyZRoadster，橙金車身，肯定加幾分矚目，內櫳陳設一樣戰意十足，仲比新車平足二十幾萬。</p><p>NissanFairladyZRoadster（b）</p><p>製造年份：2004<br> 引擎容量：3,498c.c.<br> 馬力：280匹<br> 傳動：自動<br> ★行車里數：約4,500km<br> 當年新車價：約$560,000<br> 二手價：$298,000<br> <br> 備註：電軟篷，XenonLight，雙電動座椅，+/-波箱</p><p>外形平實　辣得起</p><p>要型其實亦唔一定要囂，有時睇落平平實實，發起威嚟嚇你一驚，又別有一番吸引力。</p><p>Mercedes-BenzSL500（a）</p><p>2003製造、4,966c.c.、306匹、自動波、行車里數約34,565km<br> 當年新車價：約$1,500,000<br> ★二手價：$888,000</p><p>NissanSkyline350GT（b）</p><p>2006製造、3,498c.c.、280匹、自動波、★行車里數約600km<br> 當年新車價：約$450,000<br> 二手價：$338,000</p><p>SubaruImprezaS203（b）</p><p>2005製造、1,994c.c.、320匹、手波、行車里數約5,177km<br> 當年新車價：約$550,000<br> ★二手價：$378,000</p><p>MazdaRX-8（b）</p><p>2004製造、654c.c.×2、250匹、手波、行車里數約28,000km<br> 當年新車價：約$428,900<br> ★二手價：$178,000</p><p>ToyotaSoarer（c）</p><p>003製造、4,293c.c.、286匹、自動波、行車里數約27,000km<br> 當年新車價：約$800,000<br> ★二手價：$398,000</p><p>Mercedes-BenzSL55AMG（c）
</p><p>2003製造、5,439c.c.、476匹、自動波、行車里數約35,000km<br> 當年新車價：約$2,000,000<br> ★二手價：$1,038,000</p><p>Maserati3200GT（c）</p><p>2000製造、3,217c.c.、★370匹、自動波、行車里數約38,000km<br> 當年新車價：約$1,080,000<br> 二手價：$438,000</p><p>BMW330Ci（c）</p><p>2003製造、2,979c.c.、★231匹、自動波、行車里數約38,000km<br> 當年新車價：約$505,000<br> 二手價：$438,000</p><p>查詢</p><p>（a）自由車行（23896102）<br> （b）偉昌汽車（23628628）<br> （c）金世紀汽車（26200022）<br> （d）AutoSportivaLtd.（28778788）</p><p>＊註：規格表中★為該車賣點</p></body></html>