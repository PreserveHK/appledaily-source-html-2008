<html><header><meta charset="utf-8"><title>嘆暖笠笠老湯鍋過大寒</title></header><body><h1>嘆暖笠笠老湯鍋過大寒</h1><p>今日係大寒，天氣雖然唔算太凍，但總要應節，品嚐暖胃美食。雲陽閣最近推出幾款創新的四川老湯鍋，在四川式湯底中配不同材料，令老湯鍋別有一番滋味。今次老湯鍋亦大賣Fusion，好似有鴨醬花螺臭豆腐蟹鍋、番茄黃魚蝦鍋、魔芋家雁老湯鍋等，邊滾邊食特別暖笠笠。<br><br>記者：區佩嫦&#13;</p><p>鴨醬花螺臭豆腐蟹鍋$300半份/$600一份
</p><p>以辛辣濃湯做湯底，加入肉蟹、鮮花螺、鴨件、川式臭豆腐粒等，肉蟹鮮甜肥美，花螺唔韌，湯更是辣中帶鮮，口感刺激！</p><p>雲陽閣川菜館（23750800）<br> 地址：尖沙嘴彌敦道132-134號美麗華商場4樓</p></body></html>