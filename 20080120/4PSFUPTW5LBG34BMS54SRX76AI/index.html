<html><header><meta charset="utf-8"><title>周汶錡整容當做善事</title></header><body><h1>周汶錡整容當做善事</h1><p>周汶錡、吳浩康、鍾舒漫和李逸朗等，昨日在九龍灣出席保良局慈善保齡球賽，周汶錡與保良局主席陳小寶等擔任活動開球儀式嘉賓。屢次被傳整容的周汶錡，日前又有報道暗示她因整容過度而變得面部僵硬，不過昨日她未有因此影響心情，笑容滿面。</p><p>吳浩康打拳過度</p><p>問到周汶錡再度成為封面人物有何感覺，她說：「冇辦法啦，又講，夠喇，唔講呢啲，講啲有意義嘅嘢，你哋唔厭咩？讀者都會厭啦，娛樂雜誌冇乜嘢就會做吓，做吓就當做善事，不過佢哋仲要攞張咁醜樣嘅相出嚟登就唔好。」<br> 此外，吳浩康、鍾舒漫和李逸朗三人不約而同帶傷上陣，李逸朗受腳部舊患影響，鍾舒漫則頭暈暈作感冒，吳浩康就因打拳過度，致右手骱骨膜炎，現時要靠左手應付日常生活。<br> 採訪、攝影：駱華齡</p></body></html>