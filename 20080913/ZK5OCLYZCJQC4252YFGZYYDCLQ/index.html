<html><header><meta charset="utf-8"><title>關仁隱事：彩雀性情變態度差 - 關仁</title></header><body><h1>關仁隱事：彩雀性情變態度差 - 關仁</h1><p>「彩雀」早排出席化妝品活動，大會真金白銀出錢，並事先聲明請佢化指定妝容配合主題，點知當日彩雀唔只遲到，當化妝師為佢搽唇膏時，仲即刻黑面拒絕，猛話個妝唔啱佢，又鬧人千祈咪掂佢塊面，激到啲化妝師生蝦咁跳。事後化妝師向大會公關投訴彩雀唔合作又唔專業，於是公關打畀彩雀嘅經理人公司反映，話彩雀態度唔改都好難再合作。以前彩雀做嘢有紋有路，但同黑面神男友「大石頭」拍拖後，性格越嚟越古怪，唔知係咪近墨者黑呢。<br> Textby關仁</p></body></html>