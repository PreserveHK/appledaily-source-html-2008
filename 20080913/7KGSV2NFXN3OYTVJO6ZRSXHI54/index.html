<html><header><meta charset="utf-8"><title>嘟嘟、呂方睇騷闢分手傳聞</title></header><body><h1>嘟嘟、呂方睇騷闢分手傳聞</h1><p>鄭裕玲（嘟嘟）、呂方、at17、梁漢文和側田等前晚在灣仔會展，欣賞夢幻組合GeorgeBenson和ALJarreau的音樂會，嘟嘟表示是二人的fans，她說：「上次佢哋嚟香港開演唱會時我miss咗。」在旁的呂方即補充：「我哋都鍾意，一直唔知佢哋有冇機會嚟香港，有機會睇就嚟。」</p><p>男友下廚賀壽</p><p>日前嘟嘟生日，不過有報道指她與呂方沒有特別慶祝，呂方更被拍到與友人飲悶酒，遂傳出兩人關係破裂，嘟嘟說：「生日佢送咗花，同埋煮咗一餐好食嘅飯，好滿意。」問她收了甚麼禮物，她笑言：「唔一定要其他禮物，自己都想忘記自己嘅生日，又大一歲。」<br> 此外，梁漢文被問到洪天明傳出婚訊，他說：「未收到通知，如果係真一定恭喜佢。」問他何時與女友拉埋天窗，他說：「隨心隨緣，諗到想結就結，最緊要兩個人一齊行同一條路。」<br> 採訪：羅慧敏<br> 攝影：陳慧安</p></body></html>