<html><header><meta charset="utf-8"><title>琴姐承認癌細胞指數高
</title></header><body><h1>琴姐承認癌細胞指數高
</h1><p>李香琴雖然已經78歲，不過她對演藝界永不言休，最近她在《家好月圓》中演嫲嫲一角，令其人氣勁升，不過近日有消息指琴姐的健康出現警號，因為她的驗血報告是癌細胞指數極高。<br> 琴姐昨日接受本報電話訪問，直認癌細胞指數高，她說：「舊年我去睇婦科，驗血發現癌細胞指數高咗，今年我去驗冇升冇跌，不過醫生話年紀大就係咁，叫我唔使再驗，我都有去做磁力共振、電子掃描，內臟乜事都冇，其實每個人體內都有癌細胞，只不過睇吓發唔發出嚟啫，我都唔理咁多囉。」<br> 另一方面，在《溏》劇中飾演阿卡的陳豪前晚到中環出席時裝騷，早前有報道指無綫為捧林峯做視帝而刪減陳豪戲份，不過現在阿卡比林峯的管家仔更搶鏡，陳豪聞言笑說：「多謝觀眾，我都諗唔到，可能做得自然冇壓力。」至於有沒有信心冧莊視帝？陳豪稱：「上年有已經好開心，唔一定要攞獎，咁有當然好，冇都冇所謂。」</p><p>法拉美國買樓</p><p>此外，在《溏》劇中扮演啞女甘詠慶的陳法拉昨日在樂富出席「領匯千載傳奇賀中秋」活動，她的演出獲得讚許，法拉說：「出到街啲人反應覺得我係乖乖女，形象清純。最近真係好開心，仲可以夾錢畀屋企人喺美國買樓，用晒我呢幾年積蓄。」<br> 採訪：丁寧、藍文浩<br> 攝影：黃偉雄</p></body></html>