<html><header><meta charset="utf-8"><title>藍奕邦為華仔譜湊仔歌</title></header><body><h1>藍奕邦為華仔譜湊仔歌</h1><p>藍奕邦、林保怡及at17昨日到東港城出席「月餅盒回收大行動」，阿邦透露近日應劉德華要求填寫一首關於湊仔的歌詞，他坦言寫這首歌的難度很高，他說：「我唔知華仔點解要我寫一首湊仔歌呀，可能佢好多fans已經做咗媽咪，所以佢想唱一首sweet嘅歌。」當追問他是否得知華仔想生BB或是已為人父，他說：「咁人大咗渴望有BB都好正常，我唔會問華仔私人問題，總之佢落order我咪寫囉。」</p><p>保怡恭喜宣萱</p><p>此外，林保怡對於好友佘詩曼、宣萱分別被指墮入愛河全不知情，他強調不會致電二人查問，他笑說：「我真係乜都唔知呀，如果係真嘅就恭喜恭喜。」at17則透露12月4至6日會與潘廸華合作舉行演唱會，會以爵士樂及拉丁音樂為主。<br> 採訪、攝影：李珮洳</p></body></html>