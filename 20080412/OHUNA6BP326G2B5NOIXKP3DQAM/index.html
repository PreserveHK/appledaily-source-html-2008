<html><header><meta charset="utf-8"><title>是日車展：行貨Alphard劈價6萬3</title></header><body><h1>是日車展：行貨Alphard劈價6萬3</h1><p>上兩個禮拜皇冠搞咗個特色MPV車展，由於有多款豪華型及抵玩型MPV上陣，加上勁受歡迎嘅「一免三減」優惠，所以交投相當暢旺。今個周末，皇冠食過翻尋味，再力谷旗下MPV車款，唔單止將「一免三減」延期，即場仲有七人車王Alphard3.0割價傾銷，由家陣門口價$501,060（豪華版），殺價到$438,000，足足平咗成6萬3，仲要係全新車，分分鐘抵玩過陳列車或經理車。Sales話貨源唔多，今勻只限十部，咦？唔通開始清3.0版，準備迎接3.5版到港？<br><br>記者：徐影龍</p><p>CrownMotors特色MPV車展</p><p>日期：今、明兩日<br> 時間：10:00am-7:00pm<br> 地點：九龍灣豐田維修中心<br> 查詢：九龍灣陳列室（23054555）</p></body></html>