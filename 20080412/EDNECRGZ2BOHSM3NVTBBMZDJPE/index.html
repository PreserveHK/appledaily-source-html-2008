<html><header><meta charset="utf-8"><title>被告被指沉迷於性　香蕉冰粒塞阿心下體<br>迷姦案　一晚做愛五次　被質疑食藥</title></header><body><h1>被告被指沉迷於性　香蕉冰粒塞阿心下體<br>迷姦案　一晚做愛五次　被質疑食藥</h1><p>【本報訊】新婚婦V太太指稱遭女密友偕情夫迷姦及騙玩「3P」案，主控指被告沉迷於性，背妻瞞情婦跟其他女人有染，收藏大量性愛照片及短片仿如擁有個人圖書館。但主控質疑被告的性能力，要服食壯陽藥，才能一晚跟兩女五次性交，而庭上所播性行為片段未見有人面露歡愉。被告不同意主控說法，並稱：「做愛唔一定笑出嚟！」<br> 被告陳俊圖（45歲）昨繼續接受盤問，遭主控魏富達指他性愛口味廣泛，除一般性行為外，喜歡口交及享受女同性戀者進行性行為，沉溺性事，更問他有沒有性問題、有否曾求助。被告否認有性問題：「我諗每個人嘅需求同需要都唔同」。</p><p>「啲女人投懷送抱？」</p><p>主控續指，警方撿獲的外置磁碟及記憶卡，儲存大量性行為影像，包括有被告跟黃慧心（阿心）肛交，以及將香蕉及冰粒放入她下體，更形容被告的大量收藏是個人圖書館，供自己作樂，又隨身攜帶記憶卡翻看，對收藏愛不釋手，不願毀滅，直指他沉迷於性。被告說：「唔可以咁講，唔算沉迷！」<br> 主控續指，直至去年4月14日前，被告已跟V太太進行過一般性行為，惟獨尚欠肛交，故當日企圖跟她肛交。被告否認，聲稱自己不享受肛交。主控繼而談及被告的魅力。主控與被告有以下對答：<br> 問：你對女人係唔係有魔力、影響力？<br> 答：我唔可以咁講，我唔知人哋點諗。<br> 問：咁你話係唔係啲女人投懷送抱，乞求同你性交？<br> 答：我認為每個人嘅感覺唔同，唔可以一概而論。<br> 問：咁你好快咁引誘到V太太？<br> 答：唔可以用引誘。<br> 問：咁你話係V太太引誘你？<br> 答：唔可以咁講，係大家都有感覺。<br> 問：你話大家都有感覺，咁即時撻着發生性行為？<br> 答：嗰刻係囉！<br> 問：你認為女士們覺得你係唔係好有吸引力？<br> 答：唔可以咁講。<br> 問：你覺得自己對女士係唔係有一手呢？<br> 答：我又唔覺喎！</p><p>「做愛唔一定笑出嚟」</p><p>提及被告的性能力，主控指他於去年1月13日至14日，一晚內跟阿心及V太太性交總共五次，問被告：「你話你嘅自然性能力可以使你一晚五次性交？」被告答：「嗰五次裏面我試過兩次係射精嘅啫！」主控指他如阿心所稱服食壯陽藥，而非心臟藥，被告反駁確曾因屙血及心跳快而往醫院求診，「咁醫生有冇講你性生活太頻密引致心臟有事呀？」被告只答：「冇！」<br> 被告要求女士忠貞，卻遭主控揭穿，他先背妻跟阿心發生關係，復瞞阿心跟其他女人有染，被告說：「我有隱瞞佢（妻子），但我同其他女人有關係時，已發現阿心同第二啲男人發生嘅事。」<br> 主控表示，從庭上播放片段所見，看不出任何人面露歡愉，被告反駁：「我唔覺，我只可以話你知，做愛唔一定笑出嚟……咁你（主控）都唔能夠肯定佢哋唔滿足呀？我感覺佢哋係享受。」<br> 主控質疑，若被告真的為V太太補祝新婚，為何只穿長袖底衫及底褲，莫非被告在家中跟朋友聯誼也穿底褲，或是V太太當黑倒楣；又質疑被告利用浸浴作前奏，令V太太疏於防範，翌早重返並非為食早餐，被告不同意控方說法。下周一續審。<br> 案件編號：HCCC246/07</p><p>被告不滿V太問阿心借錢</p><p>【本報訊】45歲的被告陳俊圖堅稱多年來跟V太太是朋友，直認喜歡她，去年1月13日跟她第一次性交後更欲嘗試發展，看是否獲得接受，但遭主控拿出一段浸浴片段，揭穿被告相隔14日，對V太太的態度已截然不同，追問下，被告披露箇中原因只為一個「錢」字，被告表示：「發生咗性行為兩三日就問人借錢，有冇咁蹺呀？」<br> 主控指出，從一段於1月27日被告與阿心在酒店的浸浴短片，聽到被告說：「佢（V太太）跳樓都唔使可憐，唔×關我事……唔係諗住跳樓可以攞番啲相。」短短14日後，被告已不愛V太太，懶理她生死。</p><p>「質疑佢借錢嘅目的」</p><p>遭多番追問，被告終說：「佢態度好差，問阿心借錢……，喺我立場，好多嘢唔會咁蹺，發生關係兩三日就問人借錢，仲要唔係細銀碼……，我只會質疑佢借錢嘅目的。」</p></body></html>