<html><header><meta charset="utf-8"><title>窩輪搏擊：恒生硬淨　炒9838 - 俊樺</title></header><body><h1>窩輪搏擊：恒生硬淨　炒9838 - 俊樺</h1><p>花旗股市喺復活節假前升番兩個巴仙有多，如果昨晚靠穩，咁樣今日港股就有運行嘞，港股喺嗰邊嘅ADR升咗唔少，今日隨時發難。</p><p>「小馬哥」贏咗台灣大選，都係眾望所歸，佢發出嘅第一炮係「三通」，兩岸交流嘅措施會越來越多，當中好多一早由連戰上次訪問大陸嘅時候已經傾掂咗，只係阿扁唔畀做，估計呢啲協議好快可以上馬，唔使再傾。<br> 橫睇豎睇，小馬哥做總統對兩岸四地都係利多於弊，所有受惠企業嘅股價都應該持續有追捧。<br> 恒生C輪9838：恒生（011）上個禮拜四收138.3元，係撐住大市嘅股份之一，短線有機炒上145至148元，可以買啲C輪9838短炒。<br> 隻輪現價18.3仙，槓桿率7.5倍（有效3.9倍），正股升上148元，9838可見23仙，正股跌穿132元，隻輪就要沽出止蝕。</p></body></html>