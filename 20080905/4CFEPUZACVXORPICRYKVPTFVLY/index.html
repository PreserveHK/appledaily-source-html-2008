<html><header><meta charset="utf-8"><title>五彩仙子　一開唔捨得收</title></header><body><h1>五彩仙子　一開唔捨得收</h1><p>九月秋冬裝又登場，奈何𠵱家出面仲係三十幾度，又黑又沉嘅大褸如何買得落手？唔買衫可以考慮Fujitsu秋季推出嘅L1010手提電腦，外形醒神又夠Sharp，最吸引係如五彩仙子般嘅機身顏色，拎出嚟都唔捨得收番埋，直頭當手袋襯衫都得，少女們購物慾又再振一振！<br><br>記者：吳允冲<br>攝影：陳盛臣<br>Model：Ceci@StageModels</p><p>膠殼一樣吸引
</p><p>Fujitsu嘅Lifebook一直有捧場客，日本味加上高性能，吸引不少忠實用家，奈何索價由萬幾到三萬，高昂售價唔係一般學生買得起。今次首推的L系列就為一眾潮人止止渴，外形夠Fashion之餘，幾千蚊就有交易，堪稱Noteboook界MbMJ。L1010以色取勝，裏裏外外都咁Colourful，最Young必然屬公主系嘅粉紅同粉紫色，可愛如AngelaBaby必定受落；海洋藍同雪白襯玫瑰金就夠Classy，當然，最穩陣的黑色也不能少。機殼雖然係膠面，但睇落同鋁殼一樣咁令，質感喺番度。可惜機重2.5kg，替代屋企部桌面電腦還可，要經常拎出街周圍走都幾辛苦，托得耐小心手軟。</p><p>HDMI高清睇波
</p><p>五彩Notebook實用性亦有番咁上下，設有獨立無線上網開關，加埋三天線設計WiFiLink5300AGN，接收訊號強勁，行到邊都唔驚斷線；14.1吋SuperFine屏幕，加埋GMA4500MHD顯示卡，用嚟打OnlineGame都無問題。機身內建HDMI，一樣可輸出高清畫面至大電視，喺宿舍一大班人睇波睇碟就最啱。</p><p>配鏡頭玩Skype
</p><p>機上的130萬像素Webcam，就算去到天涯海角都可以同心愛嘅人Chat一Chat，配埋內置咪，玩Skype免費長途電話都好方便。一列快捷鍵體貼一眾懶人Blogger，要影Video即按即拍，快過用相機，擺上Blog極方便，就算Email同上網都可以一按即入。<br> 外表夠晒搶，內涵規格就唔算突出，Core2Duo處理器，GM45ExpressHipset，配1GBRAM，平日用嚟上網、做功課算夠用有餘。系統使用《WindowsVistaBusiness》，加埋指紋辨識器、BIOS鎖、硬碟鎖、防盜鎖插槽等，超級安全，有乜唔見得光嘅閃卡都可收得密密實實。</p><p>PROFILE</p><p>處理器：IntelCore2Duo（2.0GHz）<br> 記憶體：1GBDDR3<br> 屏幕：14.1"SuperFineWXGA<br> 硬碟：250GB<br> 光碟機：DVDSuperMulti<br> 作業系統：WindowsVistaBusiness<br> 體積：339×250×39mm<br> 重量：2.5kg<br> 查詢：富士通（31012898）</p></body></html>