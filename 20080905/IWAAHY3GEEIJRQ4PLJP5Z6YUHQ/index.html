<html><header><meta charset="utf-8"><title>澀谷隱世露台Cafe</title></header><body><h1>澀谷隱世露台Cafe</h1><p>去日本shopping，如果抽住大包小包仲要迷失東京，已經是件痛苦的事，但假如你更不幸流落澀谷新宿等人多擠迫嘅地方，搵cafe坐低唞唞只會是項艱巨任務。好不容易才俾我搵到間鬧市隱世cafe，周六下午4時teatime黃金時段，都只係得兩、三成滿。間cafe人咁少，莫非係食物難食或地方唔亁淨？錯！實情間cafe食物水準非常好，waitress妹妹樣子kawaii，仲會細心送上英文menu。人少，因為cafe愛玩低調，Midwest1-3樓是時裝店，頂樓連露台做cafe，樓下沒有做大招牌宣傳，路人行過，隨時miss咗。<br>位置僻，卻做到連日本雜誌都推介，Midwest勝在善用空間，將cafe部份延伸至露台，座椅風格不一，圍了一圈小盆栽，在鬧市裏建造一個空中小花園。由露台外望，是密密麻麻的高樓，中間有片小藍天，構成一幅特別的城市風景。難怪到訪當日，我發現特別多畫家feel人物帶sketchbook嚟畫畫。<br><br>記者、攝影：美寶蓮</p><p>MidwestCafe<br> 地址：東京都澀谷區神南1-6-14樓<br> 電話：（81）3-54283359</p></body></html>