<html><header><meta charset="utf-8"><title>二手筍盤：陳列車平$43,000</title></header><body><h1>二手筍盤：陳列車平$43,000</h1><p>有便宜梗要貪到盡，本田周末車展推出超筍陳列車，部部08年車款新簇簇，行車里數唔過5,000公里，每部起碼平過萬。加減數數手指，最筍一定係平$43,000嘅七座Odyssy，行咗1,646公里咁大把，仲要係Supreme版，豪華舒適一如新車，但比新車足足平$43,000，誇到暈！<br><br>記者、攝影：梁美甜</p><p>Odyssey2.4Supreme</p><p>豪華Sporty車款，七座位，真皮電椅、天窗俱備，車展大平賣足足慳$43,000，恍如新車落地，筍爆。<br> <br> （排氣量2.4公升/行車里數1,646公里/原價$302,880，筍價$259,880）</p><p>Accord2.4VTi-LSR</p><p>全新Look，歐洲豪華房車格局，外形內裝變得又大又豪，桃木紋內飾、皮椅、天窗呢亭裝備例有喇。<br> <br> （排氣量2.4公升/行車里數4,871公里/原價$275,880，筍價$245,880）</p><p>Stepwgn2.48-SeaterSpada</p><p>一推出即熱賣，性能好至有好銷情，八座MPV載人載物絕無托手踭，Spada版有包圍尾翼，動感沛然，啱Feel。<br> <br> （排氣量2.4公升/行車里數3,200公里/原價$294,880，筍價$265,000）</p><p>Jazz1.3EX</p><p>的骰靈巧又性能好嘅揭背車仔，呢部車一如新車，里數唔過五千，畀着其他二、三手車個價都差唔多，仲要唔係齋版係Ex版喎，抵唔抵？你話呢？<br> <br> （排氣量1.3公升/行車里數4,267公里/原價$138,880，筍價$125,000）</p><p>日期：8月30至31日<br> 時間10:30am-7:00pm<br> 地點：九龍灣陳列室<br> 查詢：2380223</p></body></html>