<html><header><meta charset="utf-8"><title>中環在線：張近東蟬聯內地民企首富 - 李華華</title></header><body><h1>中環在線：張近東蟬聯內地民企首富 - 李華華</h1><p>內地又公佈富豪榜。今次係《證券市場周刊》做嘅，佢哋呢個周末會推出內地上市民企「2007中國資本市場富豪榜」。<br> 噚日和訊網先行披露十大富豪排名，第一位同上年一樣，繼續係蘇寧電器張近東（圖），個人財富高達351.5億銀人仔，比上年多2.2倍；同前年比更高出3.2倍。<br> 排第2位係新湖創業黃偉，相信香港人未必識；美的電器揸Fit人何享健就排第3。</p><p>百大富豪得31入慷慨榜</p><p>至於其餘十大富豪中，香港人最熟識嘅係復星國際（656）大股東郭廣昌，佢排第8；而新希望集團嘅劉永好家族，就排第10位。<br> 最搞鬼嘅係，《證券市場周刊》同時做咗個「前100個最慷慨富豪榜」，頭100位富豪中，只得31位富豪同時入到最慷慨富豪榜，唔通真係「孤寒財主」，做得富豪嘅都唔多慷慨？</p><p>2007內地富豪榜</p><p>第1位　富豪：蘇寧電器張近東（圖）<br> 第2位　富豪：新湖創業黃偉<br> 第3位　富豪：美的電器何享健<br> 第4位　富豪：三一重工梁穩根<br> 第5位　富豪：福耀玻璃曹德旺/陳鳳英<br> 第6位　富豪：泛海建設盧志強<br> 第7位　富豪：宏達劉滄龍<br> 第8位　富豪：復星郭廣昌<br> 第9位　富豪：麗珠集團朱保國<br> 第10位　富豪：新希望劉永好<br> <br> 資料來源：《證券市場周刊》</p></body></html>