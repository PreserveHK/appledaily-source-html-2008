<html><header><meta charset="utf-8"><title>六旬漢服壯陽中成藥昏迷<br>為取悅年輕女友　試食20種內地藥</title></header><body><h1>六旬漢服壯陽中成藥昏迷<br>為取悅年輕女友　試食20種內地藥</h1><p>【本報訊】「我食開祖國壯陽藥，最多係頂胃，但係今次呢，大劑喇！」花甲港翁四爺為取悅20餘歲的女友，服過近20種內地壯陽中成藥重振雄風。他本年初與女友「行埋」前突然昏迷，險些喪命，成為衞生署今年67宗壯陽藥中毒個案之一。他昨日公開呼籲各位「力不從心」的男士不要亂服壯陽中成藥，「除非你想搵命博，我係其中一個死唔去嘅。」　記者：白琳</p><p>梳飛機頭的四爺自稱曾接受紀律部隊訓練，年屆66歲，身形如鋼條，聲如洪鐘。向記者說到服食內地壯陽藥的原因，他激動得甩開口罩，「香港偉哥成100蚊粒，好貴。深圳十幾蚊粒，半個鐘見效。有隻藥叫『三天笑』，三天都咁勁。」<br> 過去10年，在深圳與女友同居的四爺經常搜尋壯陽藥，「我冇家冇室，瞓覺睇住四面牆，梗係搵個人一齊生活，嗰度（陽具）成日半軟狀態，驚愛人會走。佢唔知我食藥，仲當我係後生仔。」本年2月他自覺慣常服食的壯陽藥逐漸失效，獲羅湖商業城的相熟店舖介紹新藥，「間舖有五個好漂亮嘅女仔，佢哋介紹正嘢畀我，話好勁㗎。」</p><p>北區醫院留院八天</p><p>四爺服食不知名的紅黃膠囊後，按常與女友做愛，但未「行埋」已暈倒在床，「愛人都話，點解搞搞吓冇得搞」，他以為自己倦極熟睡，醒來外出用餐後再度昏迷送院。「醫生同我個仔講，要有心理準備我隨時唔得，點知我就醒咗。」他昏迷半天後醒來，院方立即送他回港入住北區醫院，留醫八天。<br> 四爺服食的壯陽藥，正是今年導致兩名港人喪命名為「男根增長素」的類似產品。該藥含壯陽西藥昔多芬及降糖尿藥格列本脲，可導致血糖急降至突然昏迷，並損害肝功能。他上月才完全康復，現時定期到廣華醫院覆診，獲處方註冊壯陽藥，每周兩粒，每月診金及藥費近2,000元，「我天不怕，地不怕，又唔係包二奶，所以我向大家坦白從寬，大家一定要買香港政府註冊嘅藥，一定要睇醫生。大陸啲藥，唔好預我。」&#13;</p><p>獲退回200元藥費</p><p>「好多人都需要嗰啲（壯陽藥）啦，我哋咁嘅年齡更加需要。」四爺聽聞有朋友因亂服壯陽藥昏迷入院，幸好康復，「其他朋友都有繼續食，淨係唔去我講嗰間舖頭買。」四爺事後到上述店舖投訴，獲退回200元藥費，店員還對他說：「我都知啦，睇電視話有好多人死喎。」</p><p>特稿：羅湖商業城　雜嘜壯陽藥廉售</p><p>今年半數承認曾服壯陽藥的中毒個案從內地購藥，深圳羅湖商業城更是雜嘜壯陽藥黑點。本報記者昨日到黑點直擊，輕易購得聲稱與致命壯陽藥男根增長素有相同成份的壯陽藥，店員還直言專做香港人生意，「香港人上嚟，唔買呢啲買邊啲？」<br> 本報記者按四爺描述，到羅湖商業城搜尋壯陽藥店舖，六間藥房均表示男根增長素已售罄或禁售，但有成份相同的其他產品出售。</p><p>男根增長素禁售</p><p>記者到一間內有多名年輕女店員的店舖查詢壯陽產品，店員即推銷海豹鞭及蟲草等壯陽中藥。當記者查詢有否男根增長素時，她則回應，「唔畀賣，禁咗，間間都冇。」她旋即改為推銷名叫「一粒強腎丹膠囊」的壯陽中成藥，藥丸為紅黃色膠囊，與男根增長素極為相似，四粒只售34元。她坦言，壯陽藥必須摻雜西藥成份才有效，「一定有要西藥，唔係就起唔到。」
</p><p>店員推介其他藥</p><p>記者到另一間店舖查詢時，店員游說記者購買名為「阿根挺」的藍白色藥丸膠囊，聲稱成份與男根增長素一樣，包裝更聲稱藥效可令男士每次勃起維持一小時。本報記者
</p><p>兩人中毒死　三人腦受損</p><p>【本報訊】雜嘜壯陽藥食壞人事件，過去兩個月再增12宗個案，令本年2月至今總數升至67宗，造成兩人死亡，三人腦部嚴重受損失去自我照顧能力。其中一人在上水龍生集團蔘茸海味購買紅黃膠囊進食後死亡，藥房負責人早前被判入獄四個月，但緩刑兩年。全民健康動力主席勞永樂批評判刑過輕，沒有阻嚇作用，認為律政司應提出上訴。</p><p>含有昔多芬</p><p>本年2月起本港不斷有人因服食壯陽藥出事，涉及不知名的紅黃膠囊、男根增長素及九鞭王等壯陽藥，混入昔多芬及大量降血糖成份格列本脲，服食後致血糖急降造成昏迷，甚至死亡。衞生防護中心高級醫生周家偉指出，今年是歷年來最多壯陽藥出事的一年，由2月至上周三已有67宗個案，涉及64人，其中三人是重複進食壯陽藥出事，至今仍有一人留院。<br> 他指出，調查顯示患者一半在內地買藥，一半在本港購買，至少五宗是有人在公園兜售。藥物含格列本脲份量極參差，有些含量高達200毫克，超標十多倍，服食一粒足以致命，「有人怕出事，但只食三分之一粒都血糖過低；又有個阿伯食咗半粒九鞭王就入院。」</p></body></html>